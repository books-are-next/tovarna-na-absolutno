<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kanonizační proces">
    <meta name="apple-mobile-web-app-capable" content="yes">
    <title>Kanonizační proces</title>
    <link rel="stylesheet" href="./style/style.min.css" media="screen" integrity="sha256-pVZr8gJVBW4bFkLtnjtaNd136f9k0uS4RMqcrmEUxIU=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="nb-order" content="19">
    <link rel="prev" href="./19-kapitola-xviii-v-nocni-redakci.html">
    <link rel="next" href="./21-kapitola-xx-st-kilda.html">
    <link rel="self" href="20-kapitola-xix-kanonizacni-proces.html">
    <meta name="nb-identifier" content="capek-tovarna-na-absolutno-2020-279a3da">
    <meta name="nb-role" content="chapter">
  </head>
  <body data-nb-words="914" data-nb-chars="6533" class="nb-role-chapter nb-custom-style">
    <nav role="doc-toc">
      <div class="feedback">
        <p>Co se vám na této webové knize líbí a nelíbí? <a href="https://docs.google.com/forms/d/e/1FAIpQLScgWWdaJq0fbpU-CMXYSFbo1kusoyLOTgl9aXiFgck3mYOEmA/viewform" target="_blank">Dejte nám vědět</a></p>
      </div>
      <ul>
        <li><a href="01-predmluva.html">Předmluva</a></li>
      </ul>
      <ol>
        <li><a href="02-kapitola-i-inzerat.html">Inzerát</a></li>
        <li><a href="03-kapitola-ii-karburator.html">Karburátor</a></li>
        <li><a href="04-kapitola-iii-panteismus.html">Panteismus</a></li>
        <li><a href="05-kapitola-iv-bozsky-sklep.html">Božský sklep</a></li>
        <li><a href="06-kapitola-v-svetici-biskup.html">Světící biskup</a></li>
        <li><a href="07-kapitola-vi-meas.html">MEAS</a></li>
        <li><a href="08-kapitola-vii-go-on.html">Go on!</a></li>
        <li><a href="09-kapitola-viii-na-bagru.html">Na bagru</a></li>
        <li><a href="10-kapitola-ix-slavnost.html">Slavnost</a></li>
        <li><a href="11-kapitola-x-svata-elen.html">Svatá elen</a></li>
        <li><a href="12-kapitola-xi-prvni-srazka.html">První srážka</a></li>
        <li><a href="13-kapitola-xii-soukromy-docent.html">Soukromý docent</a></li>
        <li><a href="14-kapitola-xiii-omluva-kronikare.html">Omluva kronikáře</a></li>
        <li><a href="15-kapitola-xiv-zeme-hojnosti.html">Země hojnosti</a></li>
        <li><a href="16-kapitola-xv-pohroma.html">Pohroma</a></li>
        <li><a href="17-kapitola-xvi-na-horach.html">Na horách</a></li>
        <li><a href="18-kapitola-xvii-kladivo-a-hvezda.html">Kladivo a hvězda</a></li>
        <li><a href="19-kapitola-xviii-v-nocni-redakci.html">V noční redakci</a></li>
        <li><a href="20-kapitola-xix-kanonizacni-proces.html">Kanonizační proces</a></li>
        <li><a href="21-kapitola-xx-st-kilda.html">St Kilda</a></li>
        <li><a href="22-kapitola-xxi-depese.html">Depeše</a></li>
        <li><a href="23-kapitola-xxii-stary-vlastenec.html">Starý vlastenec</a></li>
        <li><a href="24-kapitola-xxiii-augsburska-zapletka.html">Augsburská zápletka</a></li>
        <li><a href="25-kapitola-xxiv-napoleon-horske-brigady.html">Napoleon horské brigády</a></li>
        <li><a href="26-kapitola-xxv-takzvana-nejvetsi-valka.html">Takzvaná největší válka</a></li>
        <li><a href="27-kapitola-xxvi-bitva-u-hradce-kralove.html">Bitva u Hradce Králové</a></li>
        <li><a href="28-kapitola-xxvii-na-tichomorskem-atolu.html">Na tichomořském atolu</a></li>
        <li><a href="29-kapitola-xxviii-u-sedmi-chalup.html">U Sedmi Chalup</a></li>
        <li><a href="30-kapitola-xxix-posledni-bitva.html">Poslední bitva</a></li>
        <li><a href="31-kapitola-xxx-konec-vsemu.html">Konec všemu</a></li>
      </ol>
      <ul>
        <li><a href="32-zivot-a-doba-spisovatele-karla-capka-v-datech.html">Život a doba spisovatele Karla Čapka v datech</a>
        </li>
      </ul>
    </nav>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./19-kapitola-xviii-v-nocni-redakci.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <header>
          <p class="chunk" data-nb-ref-number="1" data-nb-words="2" data-nb-chars="12"><span class="idea" data-nb-ref-number="1" id="idea1" data-nb-words="2" data-nb-chars="12">Kapitola XIX</span></p>
          <h1 class="chunk" data-nb-ref-number="2" data-nb-words="2" data-nb-chars="18"><span class="idea" data-nb-ref-number="2" id="idea2" data-nb-words="2" data-nb-chars="18">Kanonizační proces</span></h1>
        </header>
        <p class="chunk" data-nb-ref-number="3" data-nb-words="118" data-nb-chars="774"><span class="idea" data-nb-ref-number="3" id="idea3" data-nb-words="14" data-nb-chars="93">Nuže, chápete, že&nbsp;přijetí Absolutna do&nbsp;lůna církve bylo za&nbsp;daných poměrů velikým překvapením.</span>
          <span class="idea" data-nb-ref-number="4" id="idea4" data-nb-words="22" data-nb-chars="147">Bylo provedeno vlastně jen papežským breve, a&nbsp;sbor kardinálů, postaven před hotovou věc, pouze rokoval o&nbsp;tom, lze-li Absolutnu udělit svátost křtu.</span>
          <span class="idea" data-nb-ref-number="5" id="idea5" data-nb-words="38" data-nb-chars="257">Usneseno od&nbsp;toho upustiti; pokřtít Boha je sice zřejmou církevní tradicí (viz Jana Křtitele), ale&nbsp;i&nbsp;v&nbsp;takovém případě musí býti křtěnec osobně přítomen; krom toho bylo příliš choulostivou politickou otázkou, která panovnická osoba by byla Absolutnu kmotrem.</span>
          <span class="idea" data-nb-ref-number="6" id="idea6" data-nb-words="24" data-nb-chars="151">Proto svatá kongregace doporučila, aby&nbsp;při nejbližší pontifikální mši se pomodlil Svatý otec za&nbsp;nový úd církve; což se stalo ve&nbsp;formě velmi slavnostní.</span>
          <span class="idea" data-nb-ref-number="7" id="idea7" data-nb-words="20" data-nb-chars="126">Dále pojato do&nbsp;církevní nauky, že&nbsp;vedle křtu svátostí a&nbsp;křtu krví uznává církev křest svatými, záslužnými a&nbsp;ctnostnými&nbsp;skutky.</span></p>
        <p class="chunk" data-nb-ref-number="4" data-nb-words="26" data-nb-chars="177"><span class="idea" data-nb-ref-number="8" id="idea8" data-nb-words="26" data-nb-chars="177">Mimochodem řečeno, tři&nbsp;dny před vydáním breve přijal papež v&nbsp;delší audienci pana G.&nbsp;H.&nbsp;Bondyho, který předtím čtyřicet hodin rokoval s&nbsp;papežovým tajemníkem monsignorem Culattim.</span></p>
        <p class="chunk" data-nb-ref-number="5" data-nb-words="63" data-nb-chars="480"><span class="idea" data-nb-ref-number="9" id="idea9" data-nb-words="7" data-nb-chars="63">Skoro zároveň provedena jednoduchá beatifikace Absolutna formou</span>
          <span class="idea" data-nb-ref-number="10" id="idea10" data-nb-words="3" data-nb-chars="24"><q>super cultu immemorabili</q></span>
          <span class="idea" data-nb-ref-number="11" id="idea11" data-nb-words="6" data-nb-chars="42">v&nbsp;uznání ctnostného života Absolutna, nyní</span>
          <span class="idea" data-nb-ref-number="12" id="idea12" data-nb-words="21" data-nb-chars="152">Blahoslaveného, a&nbsp;nařízen řádný, ale&nbsp;urychlený proces kanonizační, ovšem s&nbsp;veledůsažnou změnou: nešloť o&nbsp;prohlášení Absolutna za&nbsp;svatého, nýbrž za&nbsp;Boha.</span>
          <span class="idea" data-nb-ref-number="13" id="idea13" data-nb-words="11" data-nb-chars="80">Ihned jmenována deifikační komise z&nbsp;nejlepších církevních učenců a&nbsp;pastýřů; jako</span>
          <span class="idea" data-nb-ref-number="14" id="idea14" data-nb-words="10" data-nb-chars="73">Procurator Dei byl jmenován benátský arcibiskup kardinál dr. Varesi, jako</span>
          <span class="idea" data-nb-ref-number="15" id="idea15" data-nb-words="5" data-nb-chars="46">Advocatus Diaboli fungoval monsignore&nbsp;Culatti.</span></p>
        <p class="chunk" data-nb-ref-number="6" data-nb-words="72" data-nb-chars="602"><span class="idea" data-nb-ref-number="16" id="idea16" data-nb-words="47" data-nb-chars="411">Kardinál Varesi předložil sedmnáct tisíc vysvědčení o&nbsp;vykonaných zázracích, jež&nbsp;podepsali skoro všichni kardinálové, patriarchové, primasové, metropoliti, církevní knížata, arcibiskupové, představení řádů a&nbsp;opatové; ke&nbsp;každému vysvědčení přiloženo šetření lékařských kapacit, dobrozdání fakult, posudek profesorů přírodních věd, techniků a&nbsp;národohospodářů a&nbsp;konečně podpisy očitých svědků notářsky legalizované.</span>
          <span class="idea" data-nb-ref-number="17" id="idea17" data-nb-words="25" data-nb-chars="191">Těchto sedmnáct tisíc dokumentů, jak&nbsp;pravil monsignore Varesi, jest jen nepatrným zlomkem skutečně vykonaných zázraků Absolutna, jichž počet dle opatrného odhadu již překročil třicet&nbsp;miliónů.</span></p>
        <p class="chunk" data-nb-ref-number="7" data-nb-words="24" data-nb-chars="178"><span class="idea" data-nb-ref-number="18" id="idea18" data-nb-words="11" data-nb-chars="89">Mimoto opatřil Procurator Dei obšírná dobrozdání od&nbsp;nejlepších vědeckých odborníků světa.</span>
          <span class="idea" data-nb-ref-number="19" id="idea19" data-nb-words="13" data-nb-chars="89">Tak rektor lékařské fakulty v&nbsp;Paříži, profesor Gardien, napsal po&nbsp;důkladném rozboru&nbsp;toto:</span></p>
        <p class="chunk" data-nb-ref-number="8" data-nb-words="91" data-nb-chars="681"><q><span class="idea" data-nb-ref-number="20" id="idea20" data-nb-words="18" data-nb-chars="132">… poněvadž tedy četné případy, nám&nbsp;k&nbsp;prozkoumání předložené, byly z&nbsp;lékařského hlediska absolutně beznadějné a&nbsp;vědecky nevyléčitelné</span>
            <span class="idea" data-nb-ref-number="21" id="idea21" data-nb-words="73" data-nb-chars="549">(paralysis, rakovina hrtanu, slepota po&nbsp;chirurgickém vyjmutí obou očí, chromost následkem operativního odnětí obou doleních končetin, smrt následkem úplného oddělení hlavy od&nbsp;trupu, strangulace u&nbsp;oběšence dva dny visícího atd.), soudí lékařská fakulta Sorbonny, že&nbsp;tzv.&nbsp;zázračné vyléčení těchto případů lze přičísti buď naprosté neznalosti anatomických a&nbsp;patologických podmínek, klinické nezkušenosti a&nbsp;úplnému nedostatku medicínské praxe, nebo – čehož nechceme vylučovati – zasažení vyšší síly, jež&nbsp;není omezena přírodními zákony ani jich znalostí.</span></q></p>
        <p class="chunk" data-nb-ref-number="9" data-nb-words="5" data-nb-chars="43"><span class="idea" data-nb-ref-number="22" id="idea22" data-nb-words="5" data-nb-chars="43">Psycholog profesor Meadow (Glasgow)&nbsp;napsal:</span></p>
        <p class="chunk" data-nb-ref-number="10" data-nb-words="56" data-nb-chars="419"><q><span class="idea" data-nb-ref-number="23" id="idea23" data-nb-words="41" data-nb-chars="306">… jelikož v&nbsp;těchto činech se projevuje zřejmě bytost myslící, schopná asociací, paměti, ano&nbsp;i&nbsp;logických soudů, bytost, jež&nbsp;tyto psychické operace vykonává bez prostřednictví mozku a&nbsp;nervové soustavy, je&nbsp;to skvělým potvrzením mé zdrcující kritiky psychofyzického paralelismu, zastávaného profesorem Mayerem.</span>
            <span class="idea" data-nb-ref-number="24" id="idea24" data-nb-words="3" data-nb-chars="18">Potvrzuji, že&nbsp;tzv.</span>
            <span class="idea" data-nb-ref-number="25" id="idea25" data-nb-words="12" data-nb-chars="95">Absolutno je bytost psychická, vědomá a&nbsp;inteligentní, třebaže vědecky doposud málo prozkoumaná.</span></q></p>
        <p class="chunk" data-nb-ref-number="11" data-nb-words="6" data-nb-chars="42"><span class="idea" data-nb-ref-number="26" id="idea26" data-nb-words="6" data-nb-chars="42">Profesor Lupen z&nbsp;brněnské techniky&nbsp;napsal:</span></p>
        <p class="chunk" data-nb-ref-number="12" data-nb-words="9" data-nb-chars="74"><span class="idea" data-nb-ref-number="27" id="idea27" data-nb-words="9" data-nb-chars="74"><q>Měřeno pracovním efektem, jest Absolutno síla zasluhující svrchované úcty.</q></span></p>
        <p class="chunk" data-nb-ref-number="13" data-nb-words="5" data-nb-chars="41"><span class="idea" data-nb-ref-number="28" id="idea28" data-nb-words="5" data-nb-chars="41">Slavný chemik Wilibald (Tübingen)&nbsp;napsal:</span></p>
        <p class="chunk" data-nb-ref-number="14" data-nb-words="14" data-nb-chars="113"><span class="idea" data-nb-ref-number="29" id="idea29" data-nb-words="14" data-nb-chars="113"><q>Absolutno má veškeré podmínky existence a&nbsp;vědeckého rozvoje, neboť vzorně vyhovuje Einsteinově teorii relativity.</q></span></p>
        <p class="chunk" data-nb-ref-number="15" data-nb-words="18" data-nb-chars="131"><span class="idea" data-nb-ref-number="30" id="idea30" data-nb-words="18" data-nb-chars="131">Kronikář nebude vás dále zdržovat dobrozdáními světových autorit vědeckých; vše to bylo ostatně publikováno v&nbsp;Aktech Sanctae&nbsp;Sedis.</span></p>
        <p class="chunk" data-nb-ref-number="16" data-nb-words="30" data-nb-chars="219"><span class="idea" data-nb-ref-number="31" id="idea31" data-nb-words="18" data-nb-chars="132">Kanonizační proces pokračoval rychlým tempem; zatím sbor vynikajících dogmatiků a&nbsp;exegetů vypracovával spis, ve&nbsp;kterém se na&nbsp;základě</span>
          <span class="idea" data-nb-ref-number="32" id="idea32" data-nb-words="12" data-nb-chars="87">Písem a&nbsp;spisů církevních Učitelů dokazovala totožnost Absolutna s&nbsp;Třetí Božskou&nbsp;Osobou.</span></p>
        <p class="chunk" data-nb-ref-number="17" data-nb-words="73" data-nb-chars="521"><span class="idea" data-nb-ref-number="33" id="idea33" data-nb-words="18" data-nb-chars="138">Ale než došlo k&nbsp;slavnostní deifikaci, prohlásil cařihradský patriarcha, jakožto hlava církve východní, totožnost Absolutna s&nbsp;První Božskou</span>
          <span class="idea" data-nb-ref-number="34" id="idea34" data-nb-words="3" data-nb-chars="23">Osobou, se&nbsp;Stvořitelem.</span>
          <span class="idea" data-nb-ref-number="35" id="idea35" data-nb-words="20" data-nb-chars="172">K&nbsp;tomuto zajisté kacířskému názoru se připojili starokatolíci, obřezaní křesťané habešští, evangelíci vyznání helvetského, nonkonformisté a&nbsp;několik větších sekt amerických.</span>
          <span class="idea" data-nb-ref-number="36" id="idea36" data-nb-words="6" data-nb-chars="36">Z&nbsp;toho vzplanul živý boj teologický.</span>
          <span class="idea" data-nb-ref-number="37" id="idea37" data-nb-words="26" data-nb-chars="152">Co se týče židů, šířilo se mezi nimi tajné učení, že&nbsp;Absolutno je starý Baal; liberální židé se otevřeně přiznávali, že&nbsp;v&nbsp;tomto případě vyznávají&nbsp;Baala.</span></p>
        <p class="chunk" data-nb-ref-number="18" data-nb-words="86" data-nb-chars="592"><span class="idea" data-nb-ref-number="38" id="idea38" data-nb-words="53" data-nb-chars="349">Volná myš se sjela v&nbsp;Basileji; u&nbsp;přítomnosti dvou tisíc delegátů prohlášeno bylo Absolutno za&nbsp;Boha Volných myslitelů, načež se s&nbsp;neuvěřitelnou prudkostí útočilo na&nbsp;kutňáky všech vyznání, kteří, jak&nbsp;pravila rezoluce, „chtějí těžiti z&nbsp;jediného vědeckého Boha a&nbsp;strhnouti jej do&nbsp;nečisté klece církevních dogmat a&nbsp;kněžského mamičství, aby&nbsp;v&nbsp;ní zakrněl“.</span>
          <span class="idea" data-nb-ref-number="39" id="idea39" data-nb-words="33" data-nb-chars="243">Avšak Bůh, zjevený zrakům každého pokrokového, moderního myslitele, <q>nemá co činiti se středověkými krámy těchto farizeů; jedině Volná myšlenka jest jeho obcí, jediný Basilejský kongres je oprávněn stanovit věrouku a&nbsp;rituál Volného Náboženství.</q></span></p>
        <p class="chunk" data-nb-ref-number="19" data-nb-words="34" data-nb-chars="234"><span class="idea" data-nb-ref-number="40" id="idea40" data-nb-words="19" data-nb-chars="136">Přibližně v&nbsp;týchž dnech položil německý Monistenbund za&nbsp;velikých slavností základní kámen pro budoucí velechrám Atomového Boha v&nbsp;Lipsku.</span>
          <span class="idea" data-nb-ref-number="41" id="idea41" data-nb-words="15" data-nb-chars="98">Při tom došlo k&nbsp;jakési srážce, šestnáct osob zraněno a&nbsp;slavnému fyzikovi Lüttgenovi rozbity&nbsp;brýle.</span></p>
        <p class="chunk" data-nb-ref-number="20" data-nb-words="97" data-nb-chars="640"><span class="idea" data-nb-ref-number="42" id="idea42" data-nb-words="14" data-nb-chars="104">Mimochodem, téhož podzimu došlo k&nbsp;nějakým náboženským úkazům v&nbsp;belgickém Kongu a&nbsp;francouzské Senegambii.</span>
          <span class="idea" data-nb-ref-number="43" id="idea43" data-nb-words="17" data-nb-chars="111">Černoši docela neočekávaně potloukli a&nbsp;snědli misionáře a&nbsp;klaněli se jakýmsi novým modlám, jimž říkali Ato nebo</span>
          <span class="idea" data-nb-ref-number="44" id="idea44" data-nb-words="20" data-nb-chars="111">Alolto; později se ukázalo, že&nbsp;to byly atomové motory a&nbsp;že&nbsp;na&nbsp;věci byli nějak účastni němečtí oficíři a&nbsp;agenti.</span>
          <span class="idea" data-nb-ref-number="45" id="idea45" data-nb-words="29" data-nb-chars="206">Proti tomu při islámském vzplanutí, jež&nbsp;propuklo v&nbsp;Mekce v&nbsp;prosinci téhož roku, byla dokázána přítomnost několika francouzských emisarů, kteří ukryli v&nbsp;blízkosti Kaaby dvanáct atomových lehkých motorů Aero.</span>
          <span class="idea" data-nb-ref-number="46" id="idea46" data-nb-words="10" data-nb-chars="63">Následující vzpoura mohamedánů v&nbsp;Egyptě a&nbsp;Tripolsku a&nbsp;masakry v</span>
          <span class="idea" data-nb-ref-number="47" id="idea47" data-nb-words="7" data-nb-chars="45">Arábii stály život asi třicet tisíc Evropanů.</span></p>
        <p class="chunk" data-nb-ref-number="21" data-nb-words="83" data-nb-chars="542"><span class="idea" data-nb-ref-number="48" id="idea48" data-nb-words="9" data-nb-chars="70">Dvanáctého prosince byla konečně v&nbsp;Římě provedena deifikace Absolutna.</span>
          <span class="idea" data-nb-ref-number="49" id="idea49" data-nb-words="28" data-nb-chars="200">Sedm tisíc duchovních s&nbsp;hořícími svícemi provázelo Svatého otce do&nbsp;velechrámu svatého Petra, kde&nbsp;za&nbsp;hlavním oltářem byl postaven největší dvanáctitunový Karburátor, dar&nbsp;to koncernu MEAS Svaté stolici.</span>
          <span class="idea" data-nb-ref-number="50" id="idea50" data-nb-words="12" data-nb-chars="68">Obřad trval pět hodin a&nbsp;umačkáno bylo dvanáct set věřících a&nbsp;diváků.</span>
          <span class="idea" data-nb-ref-number="51" id="idea51" data-nb-words="5" data-nb-chars="28">Přesně v&nbsp;poledne zapěl papež</span>
          <span class="idea" data-nb-ref-number="52" id="idea52" data-nb-words="4" data-nb-chars="18"><q>In nomine Dei Deus</q></span>
          <span class="idea" data-nb-ref-number="53" id="idea53" data-nb-words="23" data-nb-chars="145">a&nbsp;v&nbsp;téže chvíli se rozhlaholily zvony všech katolických chrámů světa, všichni biskupové a&nbsp;kněží se obrátili od&nbsp;oltářů a&nbsp;zvěstovali věřícímu lidu:</span>
          <span class="idea" data-nb-ref-number="54" id="idea54" data-nb-words="2" data-nb-chars="13"><q>Habemus Deum.</q></span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./21-kapitola-xx-st-kilda.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-j+GuonQgxdZOEBDuDcwOdk9EfjCbTJ4EBjOv85Bmz0Q="></script>
  </body>
</html>