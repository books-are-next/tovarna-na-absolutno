---
title: Život a doba spisovatele Karla Čapka v datech
---

### 1890

Narozen 9.&nbsp;1. v&nbsp;Malých Svatoňovicích.
Otec MuDr. Antonín Čapek (1855-1929), matka Božena, rozená Novotná (1866-1924).
Sourozenci: Helena (1886-1961), provdaná Koželuhová, ovdověla, od&nbsp;roku 1930 provdaná Palivcová;
Josef (1887-1945) ženatý od&nbsp;roku&nbsp;1919.

### 1895-1901

V&nbsp;Úpici, kde&nbsp;rodina bydlí, navštěvuje obecnou školu a&nbsp;jednu třídu měšťanské&nbsp;školy.

### 1901-1909

Středoškolská studia začíná v&nbsp;Hradci Králové, posléze pokračuje v&nbsp;Brně, končí maturitou v&nbsp;Praze.

### 1907

Rodina se stěhuje z&nbsp;Úpice do&nbsp;Prahy.

### 1909-1915

Studuje na&nbsp;Filozofické fakultě Univerzity Karlovy filozofii, estetiku, dějiny výtvarného umění, anglistiku, germanistiku a&nbsp;bohemistiku.
(V&nbsp;letech 1910-1911 studuje v&nbsp;Berlíně a&nbsp;v&nbsp;Paříži.)
V&nbsp;listopadu 1915 je promován na&nbsp;doktora filozofie.

### 1917

Působí jako domácí učitel Prokopa Lažanského na&nbsp;zámku v&nbsp;Chyších u&nbsp;Žlutic.
V&nbsp;říjnu nastupuje do&nbsp;redakce Národních&nbsp;listů.

### 1921-1938

Je členem pražské redakce Lidových novin, v&nbsp;letech 1921-1923 pracuje v&nbsp;Městském divadle na&nbsp;Královských Vinohradech jako dramaturg a&nbsp;režisér.

### 1922

Poprvé představen presidentu T.G.&nbsp;Masarykovi.

### 1925

Je zvolen předsedou československé odbočky Penklubu, kterou pomáhá založit.
Stěhuje se s&nbsp;bratrem Josefem do&nbsp;nového domu na&nbsp;Vinohradech.

### 1931

Jmenován členem mezinárodního výboru pro duševní spolupráci Společnosti národů (stálý výbor pro literaturu a&nbsp;umění).

### 1933

Pracuje ve&nbsp;Výboru pro pomoc německým uprchlíkům, je&nbsp;místopředsedou Penklubu.

### 1934

Organizuje pomocnou sociální akci Demokracie&nbsp;dětem.

### 1935

Žení se s&nbsp;Olgou Scheinpflugovou, počátky stavebních úprav domu ve&nbsp;Strži, který novomanželé dostali od&nbsp;Václava Palivce do&nbsp;doživotního&nbsp;užívání.

### 1937

Účastní se světového kongresu Penklubů v&nbsp;Paříži.

### 1938

Podílí se na&nbsp;organizaci světového kongresu Penklubů v&nbsp;Praze.
Opakovaně je navrhován na&nbsp;Nobelovu cenu za&nbsp;literaturu.
Po&nbsp;mnichovské konferenci (29. — 30.&nbsp;9. 1938) čelí nenávistné kampani, bojuje s&nbsp;českým fašismem a&nbsp;prožívá nejtěžší období svého života.
Umírá 25.&nbsp;12.&nbsp;na&nbsp;zápal plic.
Pohřeb na&nbsp;Vyšehradě se koná 29.&nbsp;12.

## První vydání knih Karla&nbsp;Čapka

- 1917
  - Boží muka
- 1918
  - Pragmatismus čili Filozofie praktického života
  - Krakonošova zahrada
  - Nůše pohádek
- 1920
  - Loupežník
  - Kritika slov
  - RUR
- 1921
  - Trapné povídky
  - Ze&nbsp;života hmyzu (společně s&nbsp;Josefem Čapkem)
- 1922
  - Lásky hra osudná (společně s&nbsp;Josefem Čapkem)
  - Zářivé hlubiny a&nbsp;jiné prózy
  - Továrna na&nbsp;absolutno
  - Věc Makropolus
- 1923
  - Italské listy
- 1924
  - Krakatit
  - Anglické listy
- 1925
  - Jak vzniká divadelní hra a&nbsp;průvodce po&nbsp;zákulisí
  - O&nbsp;nejbližších věcech
- 1927
  - Adam stvořitel
  - Skandální aféra Josefa Holouška
- 1928
  - Hovory s&nbsp;T.G.M.&nbsp;(1.&nbsp;díl)
- 1929
  - Povídky z&nbsp;jedné kapsy
  - Povídky z&nbsp;druhé kapsy
  - Zahradníkův rok
- 1930
  - Výlet do&nbsp;Španěl
- 1931
  - Hovory s&nbsp;T.G.M.&nbsp;(2.&nbsp;díl)
  - Marsyas čili na&nbsp;okraji literatury
- 1932
  - Devatero pohádek a&nbsp;ještě jedna od&nbsp;Josefa Čapka jako přívažek
  - Obrázky z&nbsp;Holandska
  - Apokryfy
  - O&nbsp;věcech obecných čili zoon politikon
- 1933
  - Dášenka čili život štěněte
  - Hordubal
- 1934
  - Povětroň
  - Obyčejný život
- 1935
  - Hovory s&nbsp;T.G.M.&nbsp;(3.&nbsp;díl)
  - Mlčení s&nbsp;T.&nbsp;G.&nbsp;Masarykem
- 1936
  - Válka s&nbsp;mloky
  - Cesta na&nbsp;sever
- 1937
  - Bílá nemoc
  - Jak se dělají noviny
  - První parta
- 1938
  - Matka
  - Jak se co dělá
- 1939
  - posmrtně - Život a&nbsp;dílo skladatele Foltýna (torzo románu)
