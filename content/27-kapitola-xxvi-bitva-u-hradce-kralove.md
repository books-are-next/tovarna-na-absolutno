---
chapter: XXVI
title: Bitva u Hradce Králové
---

Zde dovolává se kronikář Augusta Sedláčka, Josefa Pekaře a&nbsp;jiných autorit historiografických, že&nbsp;důležitým zdrojem pro poznání dějin jsou také místní děje, zrcadlící světové události jaksi v&nbsp;kapce&nbsp;vody.

Nuže, kapka vody zvaná Hradec Králové je kronikáři památná tím, že&nbsp;se v&nbsp;ní proháněl jako maličký nálevník, jako prvok tamního gymnázia, a&nbsp;tehdy ovšem ji považoval za&nbsp;celý svět; než dosti o&nbsp;tom.

Do&nbsp;Největší Války vstoupil Hradec Králové vyzbrojen jediným Karburátorem, a&nbsp;to v&nbsp;pivovaře, co&nbsp;podnes stojí za&nbsp;chrámem sv.&nbsp;Ducha, hned vedle kanovnických domů.
Snad toto posvátné sousedství působilo na&nbsp;Absolutno v&nbsp;tom smyslu, že&nbsp;jalo se vařiti pivo vydatně a&nbsp;horlivě katolické a&nbsp;jím probudilo v&nbsp;hradeckém občanstvu stav, z&nbsp;něhož by nebožtík biskup Brynych měl nelíčenou&nbsp;radost.

{{< ilu num="15" alt="">}}

Avšak Hradec Králové je jaksi příliš na&nbsp;ráně, a&nbsp;proto se záhy octl v&nbsp;moci Prušáků, kteří v&nbsp;luteránské zuřivosti rozbili pivovarský Karburátor.
Nicméně Hradec, věren historické kontinuitě, udržel příjemnou náboženskou temperaturu, zejména když pak tamní diecézi dostal osvícený světící biskup Linda.
A&nbsp;i&nbsp;když přišli bobineti, Turci a&nbsp;Číňané, zachoval si Hradec hrdé vědomí, že: 1.&nbsp;má nejlepší východočeské ochotnické divadlo, 2.&nbsp;nejvyšší východočeskou zvonici a&nbsp;3.&nbsp;na&nbsp;stránkách svých lokálních dějin největší východočeskou bitvu.
Sílen těmito myšlenkami přečkal Hradec Králové nejstrašnější zkoušky Největší&nbsp;Války.

Když se zhroutila mandarínská říše, stál v&nbsp;čele města obezřetný starosta Skočdopole.
Jeho vláda prostřed obecné anarchie byla požehnána poměrným klidem, dík&nbsp;moudrým radám biskupa Lindy a&nbsp;vážených pánů starších.
Ale přišel vám do&nbsp;města jakýsi krejčík, no, Hampl se zkrátka jmenoval, takto bohužel hradecký rodák, ale&nbsp;odmalička se toulal po&nbsp;světě a&nbsp;sloužil dokonce v&nbsp;Alžíru v&nbsp;cizinecké legii, takový dobrodruh.
S&nbsp;Bobinetem táhl dobývat Indie, ale&nbsp;dezertoval někde u&nbsp;Bagdadu a&nbsp;proklouzl jako jehla skrze bašibozuky, Francouze, Švédy a&nbsp;Číňany zpátky do&nbsp;rodného&nbsp;města.

Tak ten krejčík, ten&nbsp;Hampl, nějak načichl bobinetovštinou, a&nbsp;sotva se vrátil do&nbsp;Hradce, nemyslel na&nbsp;nic jiného, než&nbsp;jak by se zmocnil vlády.
Šít šaty, to&nbsp;mu nevonělo; proto začal rýpat a&nbsp;kritizovat, že&nbsp;prý tohle a&nbsp;onohle, a&nbsp;že&nbsp;prý celá radnice patří flanďákům, a&nbsp;co prý ty peníze v&nbsp;záložně, a&nbsp;že&nbsp;prý pan Skočdopole je neschopný starý fajfka a&nbsp;kdesi cosi.
Bohužel, jak&nbsp;už&nbsp;války s&nbsp;sebou nesou zhovadilost mravů a&nbsp;otřesení každé autority, našel Hampl několik přívrženců a&nbsp;založil s&nbsp;nimi stranu sociálně revolucionářskou.

Jednou v&nbsp;červenci svolal ten dotyčný Hampl na&nbsp;Malé náměstí tábor lidu, a&nbsp;stoje na&nbsp;kašně, volal mimo jiné, že&nbsp;prý lid kategoricky žádá padoucha, zpátečníka a&nbsp;biskupského utřisvíčku Skočdopole, aby&nbsp;složil starostenský&nbsp;úřad.

Na&nbsp;to odpověděl pan Skočdopole vylepenými vyhláškami, že&nbsp;jemu, řádně volenému starostovi, nemá nikdo co poroučet, zejména žádný přivandrovaly dezertér; že&nbsp;v&nbsp;nynější neklidné době nelze vypsati nových voleb a&nbsp;že&nbsp;náš soudný lid je si vědom&nbsp;atd.

Na&nbsp;tohle však Hampl čekal, aby&nbsp;provedl svůj bobinetovský kousek.
Vyšel ze&nbsp;svého bytu na&nbsp;Malém náměstí, mávaje rudým praporcem, a&nbsp;za&nbsp;ním dva kluci ze&nbsp;všech sil tlukoucí do&nbsp;bubnu.
Takto obešel Velké náměstí, postál chvíli před biskupskou rezidencí, načež odtáhl za&nbsp;víření bubnů na&nbsp;pole u&nbsp;řeky
Orlice, řečené Na&nbsp;mlejnku.
Tam zarazil prapor do&nbsp;země a&nbsp;sedě na&nbsp;bubnu napsal vyhlášení války.
Potom poslal oba kluky do&nbsp;města, aby&nbsp;bubnovali a&nbsp;na&nbsp;všech místech přečetli jeho vyhlášku, jež&nbsp;zněla:

> Jménem Jeho Veličenstva císaře Bobineta
>
> rozkazuji královskému věnnému městu Hradci Králové, aby&nbsp;vložilo klíče od&nbsp;městských bran do&nbsp;mých rukou.
> Nestane-li se tak do&nbsp;západu slunce, vykonám své vojenské přípravy a&nbsp;napadnu za&nbsp;úsvitu město dělostřelbou, jízdou i&nbsp;bodáky.
> Ušetřím jen životů a&nbsp;majetku těch, kteří se nejpozději do&nbsp;úsvitu dostaví do&nbsp;mého tábora na&nbsp;Mlejnku, nesouce všechny své upotřebitelné zbraně, a&nbsp;složí přísahu Jeho Veličenstvu císaři Bobinetovi.
> Parlamentáři budou zastřeleni.
> Císař nevyjednává.
>
> Generál&nbsp;Hampl

Toto provolání bylo přečteno a&nbsp;způsobilo jistý zmatek, zejména když kostelník od&nbsp;Sv.
Ducha začal na&nbsp;Bílé věži zvonit na&nbsp;poplach.
Pan Skočdopole navštívil biskupa Lindu, který se mu však vysmál; pak svolal městskou radu k&nbsp;mimořádnému zasedání, kde&nbsp;navrhl vydati generálu Hamplovi klíče od&nbsp;městských bran.
Zjistilo se, že&nbsp;takových klíčů není; několik historických zámků a&nbsp;klíčů, jež&nbsp;bývaly v&nbsp;městském muzeu, odvezli Švédové.
V&nbsp;těchto starostech nastala noc. –

Po&nbsp;celé odpoledne a&nbsp;zejména večer trousili se lidé pěknými alejemi k&nbsp;Mlejnku;
<q>ale to víte,</q> říkali si na&nbsp;potkání, <q>jdu se taky podívat na&nbsp;tábor toho blázna Hampla.</q>
Když přišli k&nbsp;Mlejnku, viděli louky už&nbsp;plné lidí, a&nbsp;u&nbsp;dvou bubnů Hamplův pobočník přijímal přísahu poslušnosti císaři Bobinetovi.
Sem tam hořely ohně, kolem nich mihaly se lidské stíny, zkrátka vypadalo to náramně malebně.
Někteří se vraceli k&nbsp;Hradci zřejmě sklíčeni.

V&nbsp;noci byla podívaná ještě skvělejší.
Starosta Skočdopole vylezl po&nbsp;půlnoci na&nbsp;Bílou věž; a&nbsp;hle, k&nbsp;východu podle Orlice hořelo sta hranic, tisíce postav pobíhalo kolem ohňů, jež&nbsp;vrhaly široko daleko krvavou záplavu.
Patrně tam kopají zákopy.
Starosta slezl z&nbsp;věže nápadně ustarán.
Bylo zřejmo, že&nbsp;generál Hampl nelhal o&nbsp;svých branných&nbsp;silách.

Za&nbsp;úsvitu vykročil generál Hampl z&nbsp;dřevěného Mlejnku, kde&nbsp;celou noc probděl nad plány města.
Několik tisíc mužů, vesměs sice v&nbsp;civilu, ale&nbsp;aspoň čtvrtina ozbrojena, stálo už&nbsp;ve&nbsp;čtyřstupech; zástupy žen, starců a&nbsp;dětí se tísnily&nbsp;opodál.

<q>Vpřed!</q>
zavelel Hampl, a&nbsp;v&nbsp;té chvíli zahlaholily polnice trubačského sboru ze&nbsp;světoznámé továrny pana Červeného na&nbsp;dechové nástroje a&nbsp;za&nbsp;zvuků radostného pochodu (Šly panenky silnicí) vykročily Hamplovy síly k&nbsp;městu.

Pod městem zastavil generál Hampl své šiky a&nbsp;poslal napřed trubače a&nbsp;herolda s&nbsp;výzvou: aby nebojující lidé vyšli z&nbsp;domů.
Avšak nevyšel nikdo.
Domy byly&nbsp;prázdné.

Malé náměstí&nbsp;prázdné.

Velké náměstí&nbsp;prázdné.

Celé město&nbsp;prázdné.

Generál Hampl si zakroutil kníry a&nbsp;zamířil k&nbsp;radnici.
Byla otevřena.
Vešel do&nbsp;zasedací síně.
Usedl na&nbsp;místo starostovo.
Před ním na&nbsp;zeleném sukně ležely připraveny aršky psacího papíru a&nbsp;na&nbsp;každém už&nbsp;předem krasopisně&nbsp;napsáno:

<q>Ve&nbsp;jménu Jeho Veličenstva císaře Bobineta.</q>

Generál Hampl přistoupil k&nbsp;oknu a&nbsp;zvolal:
<q>Vojáci, bitva je skončena.
Zlomili jste ozbrojenou rukou klerikální vládu radniční kliky.
Našemu milovanému městu nastává éra pokroku a&nbsp;volnosti.
Drželi jste se skvěle.
Nazdar!</q>

<q>Nazdar!</q>
odpovědělo vojsko a&nbsp;rozešlo se.
Také do&nbsp;starostova domu se pyšně vracel jeden Hamplův bojovník (později se říkalo hamplman), nesa na&nbsp;rameni pušku po&nbsp;nějakém čínském vojákovi.

Tak se stal pan Hampl starostou; dlužno uznati, že&nbsp;také jeho obezřetná vláda byla požehnána poměrným klidem prostřed obecné anarchie, dík&nbsp;moudrým radám biskupa Lindy a&nbsp;vážených pánů starších.
