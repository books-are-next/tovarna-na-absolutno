---
chapter: XXII
title: Starý vlastenec
---

V&nbsp;pražské redakci Lidových novin se pracovalo plnou parou.
Telefonista křičel do&nbsp;telefonu zuřivě se hádaje se slečinkou z&nbsp;centrály.
Cvakaly nůžky, klepal psací stroj, a&nbsp;pan Cyril Kéval seděl na&nbsp;stole a&nbsp;klátil&nbsp;nohama.

<q>Tak vám je kázání na&nbsp;Václaváku,</q> povídá polohlasem.
<q>Nějaký komunista tam hlásá dobrovolnou chudobu.
Štve lidi, aby&nbsp;byli jako lilie polní.
Má fúsa až&nbsp;tutok, po&nbsp;pás.
To je vám hrůza, co&nbsp;je teď fúsatých chlapů.
Každý jako apoštol.</q>

<q>Mhm,</q> odpověděl starý pan Rejzek, probíraje se v&nbsp;arších&nbsp;ČTK.

<q>Od&nbsp;čeho ty fúsy tak rostou?</q>
přemýšlel pan Kéval.
<q>Poslyšte, Rejzku, já&nbsp;bych myslel, že&nbsp;i&nbsp;na&nbsp;tohle má vliv Absolutno.
Jej, Rejzku, já&nbsp;se bojím, že&nbsp;mně to naroste taky.
Představte si, až&nbsp;po&nbsp;pás!</q>

<q>Mhm,</q> řekl rozvážně pan&nbsp;Rejzek.

<q>Dnes je na&nbsp;Havlíčkovom náměstí pobožnost Volné myši.
A&nbsp;na&nbsp;Tylovém dělá zázraky farář Nováček.
Počkejte, že&nbsp;se to zase sepere.
Včera ten Nováček uzdravil chromého od&nbsp;narození.
Pak byl průvod, a&nbsp;ten chromý vám potloukl jednoho žida.
Zlomil mu tři žebra nebo kolik.
Víte, on&nbsp;to byl sionista.</q>

<q>Mhm,</q> poznamenal pan Rejzek, proškrtávaje nějaké&nbsp;zprávy.

<q>Dnes bude jistě mela, Rejzku,</q> přemítal Cyril&nbsp;Kéval.

<q>Pokrokáři dělají mítink na&nbsp;Staroměstském.
Zase vytáhli ,Pryč od&nbsp;Říma‘. A&nbsp;páter
Nováček zakládá Makabejské, víte, takovou ozbrojenou katolickou gardu.
Počkejte, to&nbsp;bude legrace.
Arcibiskup zakázal Nováčkovi dělat zázraky, ale&nbsp;ten velebníček je jako posedlý; už&nbsp;i&nbsp;mrtvé křísí.</q>

<q>Mhm,</q> mínil pan Rejzek a&nbsp;škrtal&nbsp;dál.

<q>Psala mně maminka,</q> vykládal Cyril Kéval tlumeně.
<q>U&nbsp;nás, jako na&nbsp;Moravě, víte, u&nbsp;Hustopeče a&nbsp;tak kolem, mají hrozný dožer na&nbsp;Čechy; že&nbsp;jsou neznabozi a&nbsp;berani a&nbsp;modláři a&nbsp;že&nbsp;zakládají nové bohy a&nbsp;kdesi cosi.
Zastřelili tam hajného, že&nbsp;je z&nbsp;Čech.
Povídám, Rejzku, ono&nbsp;to vře všude.</q>

<q>Mhm,</q> souhlasil pan&nbsp;Rejzek.

<q>I&nbsp;v&nbsp;synagóze se poprali,</q> dodával pan Kéval.
<q>Sionisti strašně nařezali těm, co&nbsp;věří v&nbsp;Baala.
Byli tam docela i&nbsp;tři mrtví, člověče.
A&nbsp;víte, že&nbsp;se komunisti rozpadli?
Koukejte, na&nbsp;to bych byl zapomněl, to&nbsp;vám je mela.
Tak vám teď budou mystičtí komunisti, to&nbsp;je jako levice; pak christiani, mariani, scientisti, resurrekcionáři, textilní johanité, železářští johanité, báňští johanité a&nbsp;ještě asi sedm stran.
Teď se perou o&nbsp;nemocenské pokladny a&nbsp;dělnické domy.
Počkejte, já&nbsp;dnes poletím do&nbsp;Hybernské.
Člověče, odpoledne konsignovali posádku; ale zatím vršovické kasárny poslaly ultimátum do&nbsp;černínských kasáren, aby&nbsp;tam uznali vršovické dogma o&nbsp;Třech Stupních Vykoupení.
Když prý na&nbsp;to nepřistoupí, ať&nbsp;se dostaví k&nbsp;bitvě na&nbsp;Sandberku.
Tak dejvičtí kanonýři šli odzbrojit černínské kasárny.
Vršovické kasárny se zabarikádovaly, vojáci vytáhli strojní pušky do&nbsp;oken a&nbsp;vyhlásili válku.
Obléhá je sedmý dragounský, hradní stráž a&nbsp;čtyři lehké baterie.
Prý se bude po&nbsp;uplynutí šesti hodin střílet.
Rejzku, Rejzku, jaká je to radost být teď na&nbsp;světě!</q>

<q>Mhm,</q> řekl pan&nbsp;Rejzek.

<q>Jo, a&nbsp;na&nbsp;univerzitě,</q> pokračoval potichu pan Kéval, <q>tam se vám dnes seprala přírodovědecká fakulta s&nbsp;historickou.
Víte, přírodovědecká popírá Zjevení, je&nbsp;jaksi panteistická.
Profesoři to vedou a&nbsp;děkan Rádl sám nesl prapor.
Historikové obsadili univerzitní knihovnu v&nbsp;Klementinu a&nbsp;bránili se zoufale, hlavně knihami.
Děkan Rádl dostal do&nbsp;hlavy vázaným Velenovským a&nbsp;byl na&nbsp;místě mrtev.
Patrně otřesení mozku.
Magnificus Arne Novák byl vážně poraněn jedním svazkem Vynálezů a&nbsp;pokroků.
Nakonec historikové zasypali útočníky
Sebranými spisy Jana Vrby.
Teď tam pracují zákopníci, vyhrabali doposud sedm mrtvol, mezi nimi tři docenty.
Myslím, že&nbsp;zasypaných není víc než třicet.</q>

{{< ilu num="13" alt="">}}

<q>Mhm,</q> mínil pan&nbsp;Rejzek.

<q>A&nbsp;Sparta, člověče,</q> drmolil Kéval v&nbsp;tichém nadšení, <q>Sparta prohlásila za&nbsp;jediného boha starořeckého Dia, kdežto Slávie je pro Svantovíta.
V&nbsp;neděli bude mač na&nbsp;Letné mezi oběma bohy, oba&nbsp;kluby se ozbrojí krom kopaček také ručními granáty, Slávie má prý mimoto kulomety a&nbsp;Sparta jedno dvanácticentimetrové dělo.
Ohromný nával na&nbsp;lístky, stoupenci obou klubů se ozbrojují.
Rejzku, to&nbsp;bude kravál!
Já myslím, že&nbsp;vyhraje Zeus.</q>

<q>Mhm,</q> řekl pan Rejzek, <q>ale teď byste se moh podívat na&nbsp;redakci došlé.</q>

<q>No třeba,</q> svoloval Cyril Kéval.
<q>Viďte, člověk si zvykne i&nbsp;na&nbsp;Boha.
Co je nového v&nbsp;ČTK?</q>

<q>Nic zvláštního,</q> bručel pan Rejzek.
<q>Krvavé demonstrace v&nbsp;Římě.
V&nbsp;Ulsteru se to maže, víte, irští katolíci.
St Kilda se vůbec dementuje.
V&nbsp;Pešti pogromy.
Schizma ve&nbsp;Francii, objevili se tam zase valdenští a&nbsp;v&nbsp;Münsteru novokřtěnci.
V&nbsp;Bologni zvolen vzdoropapež, nějaký páter Martin, z&nbsp;bosých bratří.
A&nbsp;tak dále.
Nic lokálního.
Koukněte se na&nbsp;dopisy, jo?</q>

Cyril Kéval se utišil a&nbsp;otevíral došlou poštu; bylo jí pár set kusů.
Přečetl jich sotva šest, a&nbsp;už&nbsp;mu to nedalo.
<q>Koukněte se, Rejzku,</q> začal, <q>to máte všecko na&nbsp;jedno brdo.
Tak třeba tohle: ,Z&nbsp;Chrudimi.
Vážená redakce!
Jakožto starý odběratel Vašeho ctěného listu, bude zajisté Vaše čtenáře a&nbsp;celou veřejnost, kterou zvířují neplodné spory,‘ – tady,</q> dodával pan&nbsp;Kéval,

<q>zapomněl napsat ,zajímat‘ –, veliký zázrak, který učinil místní pan farář
Zakoupil.‘ A&nbsp;tak dále.
V&nbsp;Jičíně to byl skladník konzumu a&nbsp;v&nbsp;Benešově řídící učitel.
V&nbsp;Chotěboři dokonce trafikantka, vdova Jiráková.
Copak to mám všecko číst?</q>

Bylo opět chvíli pracovní ticho.
<q>Sakra, Rejzku,</q> ozval se zase Kéval, <q>poslyšte, víte, co&nbsp;by byla senzace? sólokapr? indiánská kachna?
Že&nbsp;se někde něco stalo přirozeným způsobem, bez&nbsp;zázraku.
Ale já myslím, že&nbsp;by nám to nikdo nevěřil.
Počkete, já&nbsp;vymyslím něco přirozeného.</q>

Opět chvíle&nbsp;ticha.

<q>Rejzku,</q> ozval se Kéval žalostně.
<q>Já neumím vymyslet nic přirozeného.
Když o&nbsp;tom uvažuju, je&nbsp;vlastně všechno zázračné.
Všechno, co&nbsp;je, je&nbsp;nějaká magie.</q>

Vtom vešel šéfredaktor.
<q>Kdopak excerpoval Tribunu?
Tadyhle má zprávu a&nbsp;my jsme ji neměli!</q>

<q>Jakou zprávu?</q>
ptal se pan&nbsp;Rejzek.

<q>V&nbsp;Hospodáři.
Americké konzorcium skoupilo tichomořské ostrovy a&nbsp;pronajímá je.
Takový maličký korálový atol za&nbsp;padesát tisíc dolarů ročně.
Veliká poptávka i&nbsp;z&nbsp;evropského kontinentu.
Akcie už&nbsp;dva tisíce sedm set.
G.&nbsp;H.&nbsp;Bondy účasten sto dvaceti milióny.
A&nbsp;my to nemáme v&nbsp;listě,</q> huboval šéfredaktor a&nbsp;práskl za&nbsp;sebou&nbsp;dveřmi.

<q>Rejzku,</q> ozval se Kéval, <q>tohle je zajímavý dopis: ,Vážená redakce!
Promiňte, že&nbsp;já starý vlastenec, pamětník zlých dob útlaku a&nbsp;pochmurných dnů poroby, zvedám hlasu svého žalujícího, prose Vás, abyste bystrým perem svým národu českému tlumočiti ráčili starost a&nbsp;úzkostiplný stesk nás starých vlastenců‘ a&nbsp;tak dále.
Tuhle: ,Vidím národ náš staroslavný rozeštvaný brat proti bratu; nesčetné strany, sekty i&nbsp;církve jako vlci potírají se, nenávistně se navzájem dávíce,‘ asi nějaký stařeček, má&nbsp;hrozně třesavé písmo,
,zatímco odvěký nepřítel náš obchází jako lev řvoucí, volaje do&nbsp;lidu našeho germánské heslo Pryč od&nbsp;Říma, v&nbsp;tomtéž podporován jsa špatnými vlastenci, jimž stranický zájem nad kýženou jednotu národní sahá.
I&nbsp;vidíme s&nbsp;úzkostí a&nbsp;zármutkem snažným blížiti se nové Lipany, na&nbsp;nichž Čech proti Čechu, pod&nbsp;rouškou náboženských hesel jakýchsi, polem vražedlným ležeti bude.
A&nbsp;aj, splní se slova
Písma o&nbsp;království v&nbsp;sobě rozděleném.
I&nbsp;bude klání, bude porubání, jak&nbsp;praví naše slavné, pravé, bohatýrské Rukopisy.‘</q>

<q>Přestaňte,</q> povídal pan&nbsp;Rejzek.

<q>Počkejte, tady vykládá o&nbsp;hypertrofii stran a&nbsp;církví.
To prý je dědičná choroba česká. ,O&nbsp;tom nemůže býti nejmenší pochybnosti, jak&nbsp;říkával doktor Kramář.
Pročež zapřísaháme Vás, abyste v&nbsp;této hodině dvanácté, kdy&nbsp;ze&nbsp;všech stran hrozí nebezpečenství veliké a&nbsp;děsné, vyzvali národ náš, aby&nbsp;se semkl v&nbsp;celonárodní jednotu na&nbsp;obranu vlasti.
Je-li pak této jednotě třeba pojítka církevního, nebuďmež protestanty ani katolíky, ani&nbsp;monisty, aniž snad abstinenty, alebrž přijměme jedinou slovanskou, mocnou a&nbsp;bratrskou víru pravoslavnou, která nás stmelí v&nbsp;jednu velikou rodinu slovanskou a&nbsp;získá nám v&nbsp;bouřlivých dobách těchto ochranu mocného monarchy slovanského.
Ti pak, kdo&nbsp;by se nepřidružili svorně a&nbsp;dobrovolně k&nbsp;této slavné myšlence všeslovanské, buďtež státní mocí, ano&nbsp;i&nbsp;každým mimořádnými okolnostmi dovoleným nátlakem přinuceni odložiti své stranické a&nbsp;sektářské zájmy ve&nbsp;prospěch jednoty celonárodní.‘ A&nbsp;tak dále, a&nbsp;podepsán ,Starý vlastenec‘. Co tomu říkáte?</q>

<q>Nic,</q> řekl pan&nbsp;Rejzek.

<q>Já myslím, že&nbsp;na&nbsp;tom něco je,</q> začal pan Kéval, ale&nbsp;vtom vešel telefonista a&nbsp;řekl:
<q>Telefonujou z&nbsp;Mnichova.
Včera vypukla v&nbsp;Německu nějaká občanská nebo náboženská válka.
Stojí to za&nbsp;to dát to do&nbsp;listu?</q>
