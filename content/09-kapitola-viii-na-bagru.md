---
chapter: VIII
title: Na&nbsp;bagru
---

Nad Štěchovicemi stál bagr ME 28 nehnutě ve&nbsp;večerním soumraku.
Paternosterové rýpadlo už&nbsp;dávno přestalo vynášet chladný písek vltavského dna; večer byl vlahý a&nbsp;bezvětrný, vonný pokosenými seny a&nbsp;výdechem lesa.
Severozápad ještě trochu planul sladkým oranžovým světlem.
Sem tam se zaleskla vlna božským třpytem prostřed zrcadlení nebes; zazářila, zašuměla a&nbsp;rozlila se v&nbsp;světélkování&nbsp;hladiny.

Od&nbsp;Štěchovic blížil se k&nbsp;bagru člun; plul pomalu proti bystrému toku, černý na&nbsp;zjasněné řece jako brouk&nbsp;vodomil.

<q>Někdo k&nbsp;nám jede,</q> ozval se pokojně plavec Kuzenda, sedící na&nbsp;zádi&nbsp;bagru.

<q>Dva,</q> řekl za&nbsp;chvíli strojník&nbsp;Brych.

<q>Já už&nbsp;vím kdo,</q> řekl pan&nbsp;Kuzenda.

<q>Milenci ze&nbsp;Štěchovic,</q> řekl pan&nbsp;Brych.

<q>Abych jim uvařil kafe,</q> rozhodl se pan Kuzenda a&nbsp;šel&nbsp;dolů.

<q>No tak, děti!</q>
volal pan Brych na&nbsp;člun.
<q>Nalevo!
Nalevo!
Ženská, podejte mi ruku, tak.
A&nbsp;šup nahoru!</q>

<q>Já a&nbsp;Pepouš,</q> hlásila dívka na&nbsp;palubě, <q>my – my jsme chtěli
–</q>

<q>Dobrý večer,</q> zdravil mladý dělník, který vystoupil za&nbsp;ní.

<q>Kdepak je pan Kuzenda?</q>

<q>Pan Kuzenda vaří kafe,</q> řekl strojník.
<q>Posaďte se.
Koukejte, někdo sem pluje.
To jste vy, pekaři?</q>

<q>To jsem já,</q> ozval se hlas.
<q>Dobrý večer, pane Brych.
Vezu vám pošťáka a&nbsp;pana hajnýho.</q>

{{< ilu num="06" alt="">}}

<q>Tak pojďte nahoru, bratři,</q> řekl pan Brych.
<q>Až&nbsp;pan Kuzenda uvaří kafe, začneme.
Kdo ještě přijde?</q>

<q>Já,</q> ozvalo se po&nbsp;boku bagru.
<q>Tady pan Hudec by vás chtěl slyšet.</q>

<q>Vítám vás, pane Hudec,</q> mluvil strojník dolů.
<q>Pojďte nahoru, tady je žebříček.
Počkejte, já&nbsp;vám podám ruku, pane Hudec, když jste tu ještě nebyl.</q>

<q>Pane Brych,</q> volali tři lidé na&nbsp;břehu, <q>pošlete pro nás lodičku, jo?
My bychom chtěli k&nbsp;vám.</q>

<q>Dojeďte pro ně, vy&nbsp;dole,</q> řekl pan Brych.
<q>Ať&nbsp;se každýmu dostane slova božího.
Bratři a&nbsp;sestro, jen&nbsp;si sedněte.
Není tu špinavo od&nbsp;tý doby, co&nbsp;topíme Kalburátorem.
Bratr Kuzenda vám přinese kafe, a&nbsp;pak to začne.
Vítám vás, mládenci.
Pojďte nahoru.</q>
Načež pan Brych se postavil nad otvorem, kudy vedl žebříček do&nbsp;nitra bagru.
<q>Haló, Kuzenda, deset lidí na&nbsp;palubě.</q>

<q>Dobrá,</q> volal z&nbsp;hloubi vousatý hlas.
<q>Už&nbsp;to nesu.</q>

<q>Tak si sedněte,</q> obrátil se horlivě Brych.
<q>Pane Hudec, my&nbsp;tady máme jen kafe; myslím, že&nbsp;vás to neurazí.</q>

<q>Kdepak,</q> namítal pan Hudec.
<q>Já jsem chtěl jenom vidět vaše
– vaši – vaše zasedání.</q>

<q>Naši pobožnost,</q> opravil mírně Brych.
<q>Tady, víte, jsme všichni bratři.
Musíte vědět, pane Hudec: já jsem byl alkoholik a&nbsp;Kuzenda dělal politiku, a&nbsp;přišla na&nbsp;nás milost.
A&nbsp;tihle bratři a&nbsp;sestry,</q> řekl ukazuje&nbsp;dokola,

<q>k&nbsp;nám večer jezdí, aby&nbsp;se modlili o&nbsp;stejný dar ducha.
Tadyhle pekař měl záduchu, a&nbsp;Kuzenda ho uzdravil.
No, řekněte, pekaři, jak&nbsp;to bylo.</q>

<q>Kuzenda na&nbsp;mne skládal ruce,</q> mluvil pekař tiše a&nbsp;uneseně,

<q>a&nbsp;najednou se mně v&nbsp;prsou rozlilo takový teplo.
Víte, tak&nbsp;to ve&nbsp;mně luplo, a&nbsp;já jsem začal dýchat, jako bych lítal na&nbsp;nebi.</q>

<q>Počkejte, pekaři,</q> opravoval Brych.
<q>Kuzenda neskládal ruce.
To on nevěděl, že&nbsp;udělá zázrak.
Jen na&nbsp;vás udělal takhle rukou, a&nbsp;vy jste pak řek, že&nbsp;můžete dýchat.
Tak to bylo.</q>

<q>My jsme byli při tom,</q> vypravovala dívka ze&nbsp;Štěchovic.
<q>Tady pan pekař měl přitom světlo kolem hlavy.
A&nbsp;mně pan Kuzenda potom zažehnal souchotě, viď, Pepo?</q>

Mladík ze&nbsp;Štěchovic řekl:
<q>To je čistočistá pravda, pane Hudec.
Ale divnější je, co&nbsp;se stalo se mnou.
Já jsem nebyl hodný, pane Hudec; už&nbsp;jsem taky seděl v&nbsp;kriminále, víte, pro&nbsp;krádež a&nbsp;ještě pro něco.
Tadyhle pan Brych by vám mohl povídat.</q>

<q>Ale copak,</q> mávl rukou Brych.
<q>Scházela vám jen milost.
Ale tady na&nbsp;tom místě, pane Hudec, se&nbsp;dějou divný věci.
Však to třeba i&nbsp;sám pocejtíte.
Bratr Kuzenda to umí říct, protože chodil dřív na&nbsp;schůze.
Koukejte, už&nbsp;jde.</q>

Všichni se obrátili k&nbsp;otvoru, jenž vedl z&nbsp;paluby do&nbsp;strojovny.
Otvorem vynořovala se vousatá hlava s&nbsp;nuceným, rozpačitým úsměvem někoho, kdo&nbsp;je odzadu strkán a&nbsp;tváří se, jako by se nic nedělo.
Bylo vidět Kuzendu až&nbsp;po&nbsp;pás – v&nbsp;obou rukou nesl velký kus plechu a&nbsp;na&nbsp;něm hrnéčky a&nbsp;plechovky od&nbsp;konzerv; usmíval se nejistě a&nbsp;pořád stoupal.
Už&nbsp;bylo vidět jeho chodidla v&nbsp;úrovni paluby, a&nbsp;pan Kuzenda stoupal ještě výš i&nbsp;se svými hrnéčky.
Teprve půl metru nad otvorem se zastavil, tápaje jaksi nohama pod sebou; visel volně ve&nbsp;vzduchu a&nbsp;zřejmě se namáhal dosáhnout nohama na&nbsp;zem.

Pan Hudec byl jako ve&nbsp;snách.
<q>Co se vám stalo, pane Kuzenda?</q>
vyhrkl skoro&nbsp;uleknut.

<q>Nic nic,</q> zamlouval Kuzenda a&nbsp;odstrkoval se nohama od&nbsp;vzduchu; a&nbsp;pan Hudec si vzpomněl, že&nbsp;nad jeho dětskou postýlkou kdysi visíval obrázek Nanebevstoupení Páně a&nbsp;že&nbsp;tam Kristus s&nbsp;apoštoly navlas stejně viseli ve&nbsp;vzduchu veslujíce nohama, ale&nbsp;s&nbsp;výrazem méně stísněným.

Najednou pan Kuzenda se pohnul vpřed a&nbsp;plul, plul večerním vzduchem nad palubou, jako by ho unášel mírný vánek; chvílemi zvedal nohu, jako by chtěl vykročit či&nbsp;co, a&nbsp;zřejmě se bál o&nbsp;své hrnéčky.
<q>Prosím vás, vemte to kafe,</q> řekl honem.
Strojník Brych zvedl obě ruce a&nbsp;přijal plech s&nbsp;hrnéčky.
Tu Kuzenda svěsil nohy, zkřížil ruce na&nbsp;prsou a&nbsp;visel nehnutě, s&nbsp;hlavou trochu na&nbsp;stranu, a&nbsp;řekl:
<q>Vítám vás, bratři.
Nebojte se, že&nbsp;lítám.
To je jenom znamení.
Slečno, vy&nbsp;si vemte ten hrníček s&nbsp;květy.</q>

Strojník Brych rozdával hrnéčky a&nbsp;plechovky.
Nikdo se neodvážil promluvit; ti, kdo&nbsp;tu ještě nebyli, okukovali zvědavě Kuzendovu levitaci.
Starší hosté srkali pomalu kávu a&nbsp;mezi každým douškem jako by se&nbsp;modlili.

<q>Už&nbsp;jste to vypili?</q>
ozval se po&nbsp;chvíli Kuzenda a&nbsp;široce otevřel bledé, uchvácené oči.
<q>Tak já začnu.</q>
Načež odkašlal, přemýšlel chvilku a&nbsp;počal:
<q>Ve&nbsp;jménu Otce!
Bratři a&nbsp;sestro, sešli jsme se k&nbsp;pobožnosti na&nbsp;tomhle bagru, kde&nbsp;se dějou úkazy milosti.
Nemusím posílat pryč nevěřící a&nbsp;posměváčky, jako to dělají spiriti.
Pan Hudec přišel jako nevěřící a&nbsp;pan hajný se těšil na&nbsp;nějakou srandu.
Vítám vás oba; ale abyste viděli, že&nbsp;vás znám skrze tu milost, tak&nbsp;vy chlastáte, hajný, a&nbsp;honíte chudý z&nbsp;lesa, a&nbsp;nadáváte, i&nbsp;když to nemusí bejt.
Nedělejte to.
A&nbsp;vy, pane Hudec, jste lepší zloděj, však vy víte, co&nbsp;myslím, a&nbsp;prchlej až&nbsp;moc.
Víra vás napraví a&nbsp;spasí.</q>

Na&nbsp;palubě panovalo hluboké ticho.
Pan Hudec se zarytě díval do&nbsp;země.
Hajný vzlykal, potahoval a&nbsp;třesoucí se rukou si hmatal po&nbsp;kapse.

<q>Já vím, hajný,</q> řekl vznášející se Kuzenda něžně, <q>že&nbsp;byste si chtěl zakouřit.
Jen si zapalte.
Jste tu jako doma.</q>

<q>Rybičky,</q> zašeptala dívka a&nbsp;ukazovala na&nbsp;hladinu&nbsp;Vltavy.

<q>Koukej, Pepo, jak&nbsp;ti kapři přišli poslouchat.</q>

<q>To nejsou kapři,</q> ozval se omilostněný Kuzenda.
<q>To jsou ševci čili vokouni.
A&nbsp;vy, pane Hudec, se&nbsp;netrapte pro svý hříchy.
Koukejte na&nbsp;mne: já jsem o&nbsp;nic nedbal než o&nbsp;tu politiku.
Já vám řeknu, že&nbsp;i&nbsp;to je hřích.
A&nbsp;vy, hajný, neplačte, nemyslel jsem to tak zle.
Kdo jednou pozná milost, vidí lidi naveskrz.
Brychu, že&nbsp;vidíte každýmu až&nbsp;do&nbsp;duše?</q>

<q>Vidím,</q> řekl pan Brych.
<q>Tuhle pan pošťák si zrovna teď myslí, kdybyste takhle pomohl jeho dcerušce.
Vona má krtice, viďte, pošťáku.
Von jí pan Kuzenda pomůže, když ji sem vezmete.</q>

<q>Vono se řekne pověra,</q> mluvil Kuzenda.
<q>Bratři, kdyby mně byl dřív někdo povídal vo zázracích a&nbsp;vo Bohu, byl&nbsp;bych se mu vysmál.
Tak zkaženej jsem byl.
Když jsme dostali sem na&nbsp;bagr tu novou mašinu, co&nbsp;běží bez topení, tak&nbsp;nám přestala všechna špinavá práce.
Jo, pane Hudec, to&nbsp;je první div, co&nbsp;se tu stal, že&nbsp;ten Kalburátor dělá všecko sám, jako by měl rozum.
I&nbsp;ten bagr pluje sám sebou, kam&nbsp;má plout, a&nbsp;koukejte, jak&nbsp;pevně stojí.
Koukejte, pane Hudec, že&nbsp;kotvy jsou nahoře.
Von stojí bez kotev, a&nbsp;zase pluje, kde&nbsp;je potřeba rejpat dno, a&nbsp;sám nasadí a&nbsp;sám přestane.
My, teda Brych a&nbsp;já, nemusíme na&nbsp;nic ani sáhnout.
Ať&nbsp;mně někdo řekne, jestli tohle není zázrak.
A&nbsp;když jsme tohle viděli, viďte, Brychu, začali jsme přemejšlet, až&nbsp;se nám udělalo jasno.
To je božskej bagr, to&nbsp;je železnej kostel, a&nbsp;my jsme tu jen jako kněži.
Když se dřív
Pánbůh projevil ve&nbsp;studánce nebo jako u&nbsp;starejch Řeků v&nbsp;dubech a&nbsp;někdy i&nbsp;v&nbsp;ženskejch, pročpak by se neprojevil v&nbsp;bagru?
Pročpak by se štítil stroje?
Stroj je někdy čistší než jeptiška, a&nbsp;tuhle Brych má všecko vyleštěno jako v&nbsp;kredenci.
To jen tak vedle.
A&nbsp;abyste věděli, Bůh&nbsp;není tak nekonečnej, jak&nbsp;říkají katolíci; má v&nbsp;průměru asi šest set metrů a&nbsp;na&nbsp;kraji je už&nbsp;slabej.
Nejsilnější je tady na&nbsp;bagru.
Tady dělá zázraky, ale&nbsp;na&nbsp;břehu už&nbsp;dělá jen vnuknutí a&nbsp;obrácení na&nbsp;víru, a&nbsp;ve&nbsp;Štěchovicích, když je dobrej vítr, je&nbsp;cejtit jen jako taková svatá vůně.
Tuhle pudlovali kolem veslaři z&nbsp;Blesku a&nbsp;z&nbsp;ČVK a&nbsp;přišla na&nbsp;ně milost na&nbsp;všechny.
Takovou sílu to má.
A&nbsp;co ten Bůh na&nbsp;nás chce, to&nbsp;se může jen vycejtit tady, uvnitř,</q> kázal Kuzenda ukazuje důrazně na&nbsp;srdce.
<q>Já vím, že&nbsp;nemůže vystát politiku a&nbsp;peníze, rozum a&nbsp;hrdost a&nbsp;povyšování; vím, že&nbsp;má hrozně rád lidi i&nbsp;zvířata, že&nbsp;je moc rád, když sem přijdete, a&nbsp;že&nbsp;schvaluje dobrý skutky.
Je to náramnej demokrat, bratři.
Nás, totiž Brycha a&nbsp;mne, pálí každej halíř, pokud za&nbsp;něj nekoupíme kafe pro všecky.
Onehdy v&nbsp;neděli tu bylo pár set lidí, i&nbsp;na&nbsp;vobou březích seděli, a&nbsp;vidíte, kafe se nám rozmnožilo tak, že&nbsp;ho bylo dost pro všecky, a&nbsp;jakýho kafe!
Ale to jsou, bratři, jen&nbsp;úkazy.
Největší zázrak je vliv, kterej On má na&nbsp;naše city.
To je tak strašně krásný, až&nbsp;to člověka mrazí.
Někdy ti je, jako bys měl láskou a&nbsp;štěstím umřít, jako bys byl jedno s&nbsp;tou vodou dole a&nbsp;se všema zvířátkama i&nbsp;s&nbsp;hlínou a&nbsp;kamením, nebo jako bys ležel v&nbsp;takový velikanánský náruči; no, to&nbsp;nikdo nepoví, jak&nbsp;ti je.
Všecko kolem zpívá a&nbsp;hlaholí, ty&nbsp;rozumíš všem němejm jazykům, vodě i&nbsp;větru, do&nbsp;všeho vidíš, jak&nbsp;to souvisí mezi sebou a&nbsp;s&nbsp;tebou, všecko najednou chápeš líp, než&nbsp;kdybys to čet vytištěný.
Někdy to na&nbsp;vás přijde jako záchvat, že&nbsp;máte až&nbsp;pěnu u&nbsp;huby; ale jindy to působí pomalu a&nbsp;proleze vás to do&nbsp;poslední žilčičky.
Bratři a&nbsp;sestro, nic&nbsp;se nebojte; teď sem plujou dva četníci, aby&nbsp;nás rozpustili, že&nbsp;jsme jako nevohlášená schůze.
Jen vyčkejte v&nbsp;klidu a&nbsp;důvěřujte v&nbsp;bagrovýho Boha.</q>

Byla už&nbsp;tma; ale celá paluba bagru a&nbsp;tváře přítomných světélkovaly něžnou září.
Pod bagrem zašuměla a&nbsp;zastavila se vesla&nbsp;člunu.

<q>Hola,</q> křikl mužský hlas, <q>je tam pan Kuzenda?</q>

<q>Je tady,</q> mluvil cherubím hlasem Kuzenda.
<q>Jen pojďte nahoru, bratři četníci.
Já vím, že&nbsp;mě udal hostinský ze&nbsp;Štěchovic.</q>

Dva četníci vystoupili na&nbsp;palubu.
<q>Který z&nbsp;vás je Kuzenda?</q>
tázal se&nbsp;závodčí.

<q>Já, prosím,</q> řekl Kuzenda stoupaje výše.
<q>Prosím, pane strážmistr, pojďte nahoru.</q>

Tu vznesli se plavně oba četníci a&nbsp;stoupali vzduchem ke&nbsp;Kuzendovi.
Jejich nohy zoufale tápaly po&nbsp;nějaké opoře, jejich ruce chytaly se hebkého vzduchu, bylo slyšet jejich rychlý a&nbsp;stísněný&nbsp;dech.

<q>Nebojte se, četníci,</q> řekl plavec Kuzenda velebně, <q>a&nbsp;modlete se se mnou: Bože Otče, který ses vtělil do&nbsp;týhle lodi – –</q>

<q>Bože Otče, který ses vtělil do&nbsp;týhle lodi,</q> opakoval závodčí seškrceným&nbsp;hlasem.

<q>Bože Otče, který ses vtělil do&nbsp;týhle lodi,</q> spustil hlasitě pan Hudec vrhaje se na&nbsp;kolena, a&nbsp;sbor hlasů na&nbsp;palubě se připojil.
