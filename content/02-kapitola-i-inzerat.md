---
chapter: I
title: Inzerát
---

Na&#160;Nový rok 1943 pan G.&nbsp;H.&nbsp;Bondy, prezident závodů MEAS, četl noviny jako kdykoliv jindy; přeskočil poněkud neuctivě zprávy z&nbsp;bojiště, vyhnul se kabinetní krizi a&nbsp;vyplul plnými plachtami (– protože Lidové noviny dávno již zpětinásobily svůj formát, stačily by tyto plachty i&nbsp;na&nbsp;zámořskou plavbu –) do&nbsp;rubriky Národního hospodáře.
Zde křižoval řádnou chvíli, načež svinul plachty a&nbsp;nechal se kolébat&nbsp;sněním.

<q>Uhelná krize,</q> řekl si, <q>vyčerpání dolů; ostravská pánev zastavuje práci na&nbsp;léta.
U&nbsp;všech všudy, to&nbsp;je pohroma.
Musíme vozit hornoslezské uhlí; prosím, počítejte, oč&nbsp;nám to zdraží naše produkty, a&nbsp;pak mně mluvte o&nbsp;soutěži!
Jsme na&nbsp;hromadě; a&nbsp;zvýší-li Německo tarify, můžeme zavřít boudu.
A&nbsp;Živno klesla.
Ó bože, jaké malé poměry!
Jaké těsné, pitomé, neplodné poměry!
Ach, zatracená krize!</q>

Pan G.&nbsp;H.&nbsp;Bondy, předseda správní rady, se&nbsp;zastavil.
Něco ho neodbytně dráždilo.
Sledoval to, až&nbsp;to nasel na&nbsp;poslední stránce odložených novin.
Bylo to slovíčko LEZ. Vlastně jen půl slova, protože noviny byly zrovna před L přeloženy.
Byla to právě ta polovičatost, která se tak neobyčejně vnucovala.
<q>Nu, bože, bude tam asi ŽELEZ,</q> uvažoval Bondy neurčitě, <q>nebo NELEZ.
Nebo NÁLEZ. A&nbsp;dusíkové akcie také klesly.
Strašlivá stagnace.
Malé, směsně malé poměry.
– Ale to je nesmysl, kdo&nbsp;by inzeroval nález?
Spíše ztrátu.
Má tam asi stát ZTRÁTA, rozhodně.</q>

Poněkud rozladěn rozložil pan G.&nbsp;H.&nbsp;Bondy noviny, aby&nbsp;se zbavil nepříjemného slova.
Nyní zmizelo docela v&nbsp;šachovnici inzerátů.
Honil je sloupec za&nbsp;sloupcem; ukrylo se s&nbsp;rozčilující schválností.
Nyní pan Bondy začal zdola a&nbsp;konečně od&nbsp;pravé strany.
Protivný NÁLEZ byl ten&nbsp;tam.

{{< ilu num="01" alt="">}}

G.&nbsp;H.&nbsp;Bondy se nevzdal.
Složil znovu noviny, a&nbsp;hle, nenáviděné LEZ vyskočilo samo na&nbsp;okraji; tu tedy je zachytil prstem, otevřel rychle noviny a&nbsp;našel… Pan Bondy tiše zasakroval.
Byl to všehovšudy velmi skrovný, velmi všední inzerátek:

> VYNÁLEZ  
> velmi lukrativní, vhodný pro  
> každou továrnu, se&nbsp;ihned  
> z&nbsp;osobních příčin prodá.  
> Dotazy na&nbsp;inž. R.&nbsp;Marka,  
> Břevnov&nbsp;1651.

<q>Tohle mně stálo za&nbsp;to!</q>
myslel si pan G.&nbsp;H.&nbsp;Bondy.
<q>Nějaké patentní šle; nějaký podvůdek nebo bláznova hračka; a&nbsp;já s&nbsp;tím ztrácím pět minut!
I&nbsp;já už&nbsp;blbnu.
Malé poměry.
A&nbsp;žádný, žádný rozmach!</q>

Prezident Bondy se nyní položil do&nbsp;houpací židle, aby&nbsp;pohodlněji procítil celou trpkost malých poměrů.
Pravda, MEAS má deset továren a&nbsp;třicet čtyři tisíce dělníků.
MEAS vede v&nbsp;železe.
MEAS je v&nbsp;kotlích bez konkurence.
Rošty MEAS jsou světová značka.
Ale za&nbsp;dvacet let práce, panebože, by&nbsp;se jinde pořídilo něco většího –

G.&nbsp;H.&nbsp;Bondy se prudce posadil.
<q>Inženýr Marek, inženýr Marek!
Počkejme, není to snad zrzavý Marek, jak&nbsp;se honem jmenoval, Rudolf, Ruda Marek, kamarád Ruda z&nbsp;techniky?
Skutečně, tady v&nbsp;inzerátě je: inž. R.&nbsp;Marek.
Rudo, ty&nbsp;kujóne, je&nbsp;to možno?
A&nbsp;chudáku, ty&nbsp;jsi to dopracoval!
Prodávat ,velmi lukrativní vynález‘, haha, ,z&nbsp;osobních příčin‘; my už&nbsp;známe takové osobní příčiny; nemáš peníze, viď?
Chtěl bys chytit průmyslovou kavku na&nbsp;nějaký usmolený patent; inu, vždycky jsi býval trochu posedlý myšlenkou převrátit svět.
Ach, holenku, kde&nbsp;jsou naše velké myšlenky!
Naše velkodušné a&nbsp;šarlatánské mládí!</q>

Prezident Bondy se zase položil.
<q>Snad je to opravdu Marek,</q> přemítal.
<q>Ale Marek byl vědecká hlava.
Trochu mluvka, ale&nbsp;ten kluk měl něco geniálního.
Měl myšlenky.
Jinak děsně nepraktický člověk.
Vlastně úplný blázen.
Je to divné,</q> řekl si pan Bondy, <q>že&nbsp;není profesorem.
Přes dvacet let jsem ho neviděl, bůhví co všechno dělal; snad úplně sešel.
Ba jistě sešel; bydlí až&nbsp;v
Břevnově, chudák… a&nbsp;živí se vynálezy!
Strašný konec!</q>

Pan Bondy se pokoušel představit si bídu sešlého vynálezce.
Podařilo se mu vymyslit si úžasně vousatou, rozcuchanou hlavu; stěny kolem jsou pochmurné a&nbsp;papírové jako ve&nbsp;filmu.
Nábytek žádný; v&nbsp;koutě matrace, na&nbsp;stole ubohý model z&nbsp;cívek, hřebíků a&nbsp;ohořelých sirek, kalné okénko vede na&nbsp;dvorek.
A&nbsp;do&nbsp;této nevýslovné nuzoty vkročí návštěva v&nbsp;kožichu.
<q>Jdu se podívat na&nbsp;váš vynález.</q>
Poloslepý vynálezce nepozná starého kamaráda; pokorně uklání ježatou hlavu, hledá, kam&nbsp;hosta posadit, a&nbsp;nyní, ó dobrý bože, zkřehlými, ubohými, třesoucími se prsty zkouší uvést v&nbsp;pohyb svůj žalostný vynález, jakési pošetilé perpetuum mobile, a&nbsp;zmateně brebentí, jak&nbsp;by to mělo běžet, jak&nbsp;by to jistě běželo, kdyby – kdyby měl – kdyby mohl koupit – – Návštěva v&nbsp;kožichu bloudí očima po&nbsp;celé té podstřešní komůrce; a&nbsp;náhle vytáhne z&nbsp;kapsy koženou tašku a&nbsp;klade na&nbsp;stůl tisícovku, druhou (
<q>Dost už!</q>
ulekl se sám pan Bondy.) a&nbsp;ještě třetí.
(<q>Tisícovka by to konečně také spravila – prozatím,</q> myslí něco v&nbsp;panu Bondym.)
<q>To je… na&nbsp;další práci, pane Marku; ne ne, nejste docela ničím povinen.
Cože, kdo&nbsp;jsem?
Na&nbsp;tom nezáleží.
Myslete si, že&nbsp;váš přítel.</q>

Prezident Bondy byl velmi spokojen a&nbsp;dojat tímto&nbsp;obrazem.

<q>Pošlu k&nbsp;Markovi svého sekretáře,</q> umínil si, <q>hned, nebo hned zítra.
A&nbsp;co budu dělat dnes?
Je svátek, do&nbsp;továrny nejdu; mám vlastně volno – Ach, ty&nbsp;malé poměry!
Po&nbsp;celý den nemít co dělat!
Což kdybych sám dnes – –</q>

G.&nbsp;H.&nbsp;Bondy zaváhal.
Bylo by to tak trochu dobrodružství, podívat se na&nbsp;tu bídu podivína v&nbsp;Břevnově.
<q>Byli jsme, konečně, takoví přátelé!
A&nbsp;vzpomínky mají svá práva.
Pojedu!</q>
rozhodl se pan Bondy.
A&nbsp;jel.

Trochu ho potom nudilo, když jeho auto klouzalo po&nbsp;celém
Břevnově, aby&nbsp;hledalo nejubožší domeček s&nbsp;číslem 1651. Museli se ptát na&nbsp;policii.
<q>Marek, Marek,</q> hledal inspektor ve&nbsp;své paměti, <q>to asi je inženýr
Rudolf Marek, Marek a&nbsp;spol., továrna na&nbsp;žárovky, Mixova ulice 1651.</q>

Továrna na&nbsp;žárovky! – Prezident Bondy byl zklamán, ano&nbsp;roztrpčen.
Ruda Marek není tedy v&nbsp;podstřeší!
Je továrníkem a&nbsp;prodává
<q>z&nbsp;osobních příčin</q>
nějaký vynález!
Starý hochu, to&nbsp;smrdí konkursem, nebo ať&nbsp;nejsem&nbsp;Bondy.

<q>Nevíte, jak&nbsp;se panu Markovi daří?</q>
zeptal se jakoby mimochodem policejního inspektora, když už&nbsp;sedal do&nbsp;auta.

<q>Ó, výborně!</q>
odpovídal inspektor.
<q>Tuze krásný závod má.
Slavná firma,</q> dodával s&nbsp;místní úctou.
<q>Bohatý pán,</q> objasňoval ještě, <q>a&nbsp;hrozně učený.
Samé pokusy dělá.</q>

<q>Mixova ulice!</q>
kázal pan Bondy šoférovi.

<q>Třetí ulice napravo!</q>
volal inspektor za&nbsp;autem.

A&nbsp;teď už&nbsp;pan Bondy zvoní u&nbsp;obytného křídla docela slušné továrničky.
<q>Je to tady čisté, na&nbsp;dvoře záhonky, na&nbsp;zdech psí víno.
Hm,</q> řekl si pan Bondy, <q>kus humanitářství a&nbsp;reformismu byl v&nbsp;tom zatraceném Markovi odjakživa.</q>
A&nbsp;tuhle vstříc na&nbsp;schody vychází sám Marek, Ruda Marek; je hrozně hubený a&nbsp;vážný, jaksi vznešený; Bondymu je divně u&nbsp;srdce, že&nbsp;Ruda není ani tak mladý, jako býval, ani&nbsp;úžasně zarostlý jako ten vynálezce, že&nbsp;je docela jiný než cokoliv, nač&nbsp;pan Bondy myslel, ba&nbsp;stěží k&nbsp;poznání; ale dřív než si plně uvědomil zklamání, podává mu inženýr Marek ruku a&nbsp;tiše&nbsp;povídá:

<q>No, žes&nbsp;už&nbsp;přišel, Bondy!
Já jsem tě čekal!</q>
