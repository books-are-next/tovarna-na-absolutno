---
chapter: XI
title: První srážka
---

Není dosud zjištěno, jakým způsobem se to stalo; ale právě v&nbsp;té době, kdy&nbsp;továrnička inženýra R.&nbsp;Marka (Břevnov, Mixova 1651) byla obsazena detektivy a&nbsp;obklopena kordónem policie, ukradli neznámí pachatelé pokusný Markův Karburátor.
Přes horlivé pátrání nebyla nalezena ani stopa po&nbsp;ukradeném&nbsp;stroji.

Nějaký čásek nato kupoval majitel kolotoče, Binder Jan, naftový motorek pro svůj kolotoč a&nbsp;orchestrion u&nbsp;obchodníka se starým železem na
Haštalském náměstí.
Obchodník nabídl mu velký měděný válec se setrvačníkem a&nbsp;řekl, to&nbsp;že&nbsp;je tuze laciný motor; prý tam může nasypati jen trochu uhlí a&nbsp;běží to po&nbsp;celé měsíce.
Jan Binder byl pojat zvláštní, přímo slepou důvěrou k&nbsp;měděnému válci a&nbsp;koupil jej za&nbsp;tři sta.
Sám jej pak dovezl vozíkem k&nbsp;svému kolotoči, který právě stál u&nbsp;Zlíchova s&nbsp;porouchaným&nbsp;pohonem.

{{< ilu num="09" alt="">}}

Jan Binder si svlékl kabát, složil měděný válec a&nbsp;potichu hvízdaje dal se do&nbsp;práce.
Místo setrvačníku nasadil na&nbsp;hřídel kolo, na&nbsp;kolo přehodil řemen a&nbsp;vedl jej na&nbsp;jiný hřídel, který jedním koncem měl pohánět orchestrion a&nbsp;druhým kolotoč.
Pak namazal čepy, strčil do&nbsp;jednoho kola a&nbsp;s&nbsp;rukama v&nbsp;kapsách, špule ústa k&nbsp;hvízdání, stál ve&nbsp;svém široce pruhovaném triku a&nbsp;zamyšleně čekal, co&nbsp;bude dál.
Kolo se třikrát otočilo a&nbsp;zůstalo stát; pak se zachvělo, zakymácelo a&nbsp;začalo se tiše, vážně točit.
Tu spustil orchestrion všemi svými bubínky a&nbsp;píšťalami, kolotoč se otřásl jako ze&nbsp;spaní, zaskřípěl všemi svazy a&nbsp;plavně se roztočil; stříbrné třásně zajiskřily, bílí koně s&nbsp;čabrakami a&nbsp;rudými otěžemi jako by zatáhli za&nbsp;své knížecí ekvipáže, jelen o&nbsp;divoce strnulých očích nesl se dokola, vzepjat ke&nbsp;skoku, labutě ušlechtilých šíjí vlekly v&nbsp;kruhu své bělostné a&nbsp;blankytné čluny – třpytě se, řinče hudbou roztáčel kolotoč svou rajskou krásu před nehybnýma očima tří Grácií, namalovaných na&nbsp;orchestrionu uchváceném vlastní&nbsp;hudbou.

Jan Binder stál pořád sešpulen a&nbsp;s&nbsp;rukama v&nbsp;kapsách; díval se na&nbsp;svůj kolotoč jako ve&nbsp;snách, okouzlen něčím novým a&nbsp;překrásným.
Nyní už&nbsp;nebyl sám.
Uplakané, usmrkané dítě táhlo sem mladou chůvičku a&nbsp;zastavilo se před kolotočem, s&nbsp;očima ohromnýma, s&nbsp;pusou dokořán, ztuhlé úžasem.
I&nbsp;chůvička vyvalila oči a&nbsp;stála jako u&nbsp;vidění.
Kolotoč kroužil, podivně planoucí, velebný, slavný jako svátek; nyní vířil vášnivou rychlostí, nyní se kolébal jako koráb těžký vůněmi Indie, nyní plul jako zlatý oblak vysoko na&nbsp;nebi; zdálo se, že&nbsp;se vznáší utržen od&nbsp;země, že&nbsp;hoří, že&nbsp;zpívá.
Ne, to&nbsp;zpívá orchestrion; teď jásá ženskými hlasy, na&nbsp;něž prší stříbrný déšť harfových tónů; teď hučí prales nebo varhany, ale&nbsp;z&nbsp;hloubi pralesa flautují ptáci a&nbsp;sedají ti na&nbsp;ramena; zlaté polnice ohlašují vstup vítěze nebo snad celé armády, jež&nbsp;blýská ohnivými meči.
A&nbsp;kdo to zpívá ten slavnostní hymnus?
Tisícové mávají ratolestmi, nebe se otevírá a&nbsp;za&nbsp;rachotu bubnů letí dolů zpěv samotného&nbsp;Boha.

Jan Binder zvedá ruku, ale&nbsp;tu se kolotoč zastaví a&nbsp;naklání svou náruč k&nbsp;dítěti.
Dítě capká do&nbsp;kolotoče, jako by šlo do&nbsp;otevřené brány ráje, a&nbsp;chůva jako ve&nbsp;snách jde za&nbsp;ním a&nbsp;posadí je do&nbsp;labutího člunu.
<q>Dneska zadarmo,</q> řekl Binder chraptivě, orchestrion zajásal a&nbsp;kolotoč se roztočil, jako by se zvedal k&nbsp;nebi.
Jan Binder se zapotácel: Co je to?
Vždyť už&nbsp;se netočí kolotoč, ale&nbsp;celá země se pohybuje dokola, zlíchovský kostel opisuje velikánský kruh, podolské sanatorium se sune i&nbsp;s&nbsp;Vyšehradem a&nbsp;zatáčí se na&nbsp;druhý břeh Vltavy.
Ano, celá země se točí kolem kolotoče, krouží prudčeji a&nbsp;prudčeji, víří jako turbína; jen kolotoč stojí pevně uprostřed, mírně se kolébaje jako loď, na&nbsp;jejíž palubě se procházejí bílí koně, jeleni a&nbsp;labutě a&nbsp;malé dítě, které ručičkou vede chůvu a&nbsp;hladí zvířata.
Ach ano, země se divoce točí a&nbsp;jen kolotoč je líbezným ostrovem klidu a&nbsp;spočinutí.
A&nbsp;Jan Binder, vrávoraje, s&nbsp;žaludkem pobouřeným, porážen vířením země, s&nbsp;rukama zdviženýma klopýtá ke&nbsp;kolotoči, chytí se tyče a&nbsp;vyskočí na&nbsp;jeho pokojnou&nbsp;palubu.

Nyní je vidět, jak&nbsp;kolotá země vlníc se jako vzbouřené moře.
A&nbsp;hle, z&nbsp;domečků vybíhají vyděšení lidé, mávají rukama, potácejí se a&nbsp;padají, unášeni jako na&nbsp;obrovském rotujícím kotouči.
Binder, pevně se drže tyče, naklání se k&nbsp;nim a&nbsp;řve:
<q>Sem, lidičky, sem!</q>
A&nbsp;lidé vidí zářící kolotoč klidně se vznášeti nad roztočenou zemí a&nbsp;vrávorají k&nbsp;němu.
Binder, drže se tyče, jim&nbsp;podává volnou ruku a&nbsp;vytahuje je z&nbsp;vln země: děti, babičky, strejce, a&nbsp;ti teď stojí na&nbsp;palubě kolotoče, oddychují po&nbsp;tom velikém leknutí a&nbsp;žasnou, když vidí svět točiti se dokola.
Už&nbsp;všechny vytáhl Binder nahoru, ale&nbsp;ještě tu běhá černé psisko, kvičí strachem a&nbsp;rádo by nahoru, ale&nbsp;země je unáší rychleji a&nbsp;rychleji kolem kolotoče.
Tu sedl Binder na&nbsp;bobek a&nbsp;natáhl ruku dolů, až&nbsp;chytil psisko za&nbsp;obojek a&nbsp;vyzvedl je k&nbsp;sobě.

Nyní zanotoval orchestrion píseň díkůvzdání.
Znělo to jako chorál trosečníků, v&nbsp;němž drsné hlasy plavců se mísí s&nbsp;dětskou modlitbičkou; nad rozpoutanou bouří se rozklene melodická duha (v&nbsp;h moll) a&nbsp;nebe se rozhrne blaženým třpytem houslového pizzicata.
Trosečníci na&nbsp;Binderově kolotoči stojí mlčky, s&nbsp;klobouky smeknutými; ženy ševelí rty v&nbsp;tiché modlitbě a&nbsp;děti, zapomínajíce už&nbsp;na&nbsp;prožité hrůzy, odvažují se hladiti tuhou tlamičku jelena a&nbsp;pružné šíje labutí.
Bílí koně trpělivě nechávají dětská stehénka drápati se do&nbsp;sedel; sem tam zarže některý a&nbsp;moudře hrábne kopytem.
Země dokola kolem se točí už&nbsp;pomaleji a&nbsp;Jan Binder, vysoký ve&nbsp;svém pruhovaném triku bez rukávů, počne neuměle&nbsp;mluviti:

<q>Tak, lidičky, jsme se sem sešli z&nbsp;toho kolotání a&nbsp;zmatku světskýho.
Tady je boží mír uprostřed bouře, tady jsme v&nbsp;Pánu Bohu uloženi jako v&nbsp;posteli.
To je znamení, že&nbsp;máme utíkat z&nbsp;toho světskýho víru a&nbsp;uchýlit se do&nbsp;náruče boží, amen.</q>
Takto a&nbsp;podobně mluvil Jan Binder a&nbsp;lidé na&nbsp;kolotoči poslouchali jako v&nbsp;kostele.
Konečně země se zastavila, orchestrion tiše a&nbsp;zbožně preludoval a&nbsp;lidé seskakovali z&nbsp;kolotoče.
Jan Binder ještě podotkl, že&nbsp;je to zadarmo, a&nbsp;propustil je obrácené a&nbsp;povznesené.
A&nbsp;když pak ke&nbsp;čtvrté hodině se procházely maminky s&nbsp;dětmi a&nbsp;staří penzisté mezi Zlíchovem a&nbsp;Smíchovem, znovu se rozehrál orchestrion a&nbsp;země začala kroužiti, znovu Jan Binder zachránil všechny lidi na&nbsp;palubu kolotoče a&nbsp;uklidnil je vhodným kázáním; o&nbsp;šesté hodině šli dělníci z&nbsp;práce, o&nbsp;osmé vynořili se milenci a&nbsp;ještě po&nbsp;desáté přišli flamendři z&nbsp;hospod a&nbsp;biografů; všichni postupně byli strženi vířením země a&nbsp;zachráněni v&nbsp;blažené náruči kolotoče a&nbsp;posíleni pro příští život případnými slovy Jana&nbsp;Bindera.

Po&nbsp;týdnu tohoto spasitelného působení opustil kolotoč
Binderův Zlíchov a&nbsp;putoval podle Vltavy nahoru, do&nbsp;Chuchle a&nbsp;do&nbsp;Zbraslavě a&nbsp;posléze do&nbsp;Štěchovic.
Ve&nbsp;Štěchovicích pracoval už&nbsp;po&nbsp;čtyři dny s&nbsp;ohromným náboženským úspěchem, když tu došlo k&nbsp;události poněkud&nbsp;temné.

Jan Binder právě dokončil kázání a&nbsp;žehnaje propustil své nové učedníky.
Tu blížil se ze&nbsp;tmy černý a&nbsp;tichý zástup; v&nbsp;jeho čele šel vysoký, vousatý muž a&nbsp;přikročil rovnou k&nbsp;Binderovi.

<q>Tak,</q> řekl přemáhaje rozčilení, <q>spakujte to, nebo –</q>

Binderovi věřící to zaslechli a&nbsp;vraceli se k&nbsp;svému učiteli.
Binder, cítě za&nbsp;zády své lidi, prohlásil pevně:
<q>Až&nbsp;naprší.</q>

<q>Mírněte se, pane,</q> řekl jiný rozčilený muž.
<q>Mluví s&nbsp;vámi pan Kuzenda.</q>

<q>Nechte ho, pane Hudec,</q> řekl vousatý muž.
<q>Já to s&nbsp;ním vyjednám sám.
Já říkám podruhý: spakujte to, nebo vám to ve&nbsp;jménu Páně rozbiju.</q>

<q>A&nbsp;vy teda,</q> řekl Jan Binder, <q>jděte domů, nebo vám ve&nbsp;jménu
Páně vyrazím zuby.</q>

<q>Sakra!</q>
zvolal strojník Brych, dera se ze&nbsp;zástupu&nbsp;dopředu,

<q>ať&nbsp;to zkusí!</q>

<q>Bratře,</q> řekl mírně Kuzenda, <q>nejdřív po&nbsp;dobrým.
Bindere, vy&nbsp;tu děláte hanebný kouzla, a&nbsp;to my netrpíme tak blízko našeho bagrovýho svatostánku.</q>

<q>Švindlovej bagr,</q> řekl Binder&nbsp;pevně.

<q>Co jste řek?</q>
zvolal Kuzenda&nbsp;zraněn.

<q>Švindlovej bagr.</q>

Co následovalo, je&nbsp;těžko rozplésti v&nbsp;souvislý děj.
Zdá se, že&nbsp;první vyrazil pekař z&nbsp;tábora Kuzendova, ale&nbsp;Binder jej praštil do&nbsp;hlavy pěstí.
Hajný uhodil Bindera pažbou do&nbsp;prsou, ale&nbsp;vzápětí ztratil pušku a&nbsp;nějaký mladík ze&nbsp;Štěchovic (z&nbsp;tábora Binderova) jí vyrazil Brychovi přední zuby a&nbsp;srazil klobouk pana Hudce.
Pošťák (Kuzendův) škrtil jakéhosi kloučka Binderova.
Binder mu skočil na&nbsp;pomoc, ale&nbsp;dívka ze&nbsp;Štěchovic se na&nbsp;něho vrhla odzadu a&nbsp;kousla ho do&nbsp;ramene, kde&nbsp;měl pan Binder vytetovaného českého lva.
Někdo z&nbsp;Binderových lidí vytáhl nůž, Kuzendův zástup zdánlivě couval, ale&nbsp;menší jeho část se vrhla na&nbsp;kolotoč a&nbsp;urazila jelenovi parohy a&nbsp;ušlechtilou šíji jedné z&nbsp;labutí.
Tu zavzdychal kolotoč a&nbsp;naklonil se a&nbsp;jeho střecha padla na&nbsp;zápasící skupinu.
Kuzenda, uhozen tyčí, ztratil vědomí.
Vše se dálo v&nbsp;tichu a&nbsp;temnu.
Když přiběhli lidé, měl&nbsp;Binder zlomenou klíční kost, Kuzenda ležel v&nbsp;mrákotách, Brych vyplivoval zuby a&nbsp;krev a&nbsp;dívka ze&nbsp;Štěchovic hystericky vzlykala.
Ostatní se rozprchli.
