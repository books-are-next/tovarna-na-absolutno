<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Augsburská zápletka">
    <meta name="apple-mobile-web-app-capable" content="yes">
    <title>Augsburská zápletka</title>
    <link rel="stylesheet" href="./style/style.min.css" media="screen" integrity="sha256-CFULeB4H0rWUXUI09IWdZqVI1SVAmnVbNFELyHWu7ss=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="23">
    <link rel="prev" href="./23-kapitola-xxii-stary-vlastenec.html">
    <link rel="next" href="./25-kapitola-xxiv-napoleon-horske-brigady.html">
    <link rel="self" href="24-kapitola-xxiii-augsburska-zapletka.html">
    <meta name="identifier" content="capek-tovarna-na-absolutno-2020-424b7b5">
    <meta name="role" content="chapter">
  </head>
  <body data-nb-words="1364" data-nb-chars="9081" class="nb-role-chapter">
    <div class="content">
      <nav class="begin-nav">
        <ul>
          <li><a href="./index.html#" rel="index">Titulní strana</a></li>
          <li><a href="./23-kapitola-xxii-stary-vlastenec.html#chapter-end" rel="prev">← Předchozí kapitola</a></li>
        </ul>
      </nav>
      <a id="chapter-start"></a>
      <main>
        <header>
          <p class="chunk" data-nb-ref-number="1" id="chunk1" data-nb-words="2" data-nb-chars="14"><span class="idea" data-nb-ref-number="1" id="idea1" data-nb-words="2" data-nb-chars="14">Kapitola XXIII</span></p>
          <h1 class="chunk" data-nb-ref-number="2" id="chunk2" data-nb-words="2" data-nb-chars="19"><span class="idea" data-nb-ref-number="2" id="idea2" data-nb-words="2" data-nb-chars="19">Augsburská zápletka</span></h1>
        </header>
        <p class="chunk" data-nb-ref-number="3" id="chunk3" data-nb-words="12" data-nb-chars="81"><span class="idea" data-nb-ref-number="3" id="idea3" data-nb-words="12" data-nb-chars="81">Do&nbsp;jedenácti hodin večer došly do&nbsp;redakce Lidových novin tyto telefonické&nbsp;zprávy:</span></p>
        <p class="chunk" data-nb-ref-number="4" id="chunk4" data-nb-words="20" data-nb-chars="136"><span class="idea" data-nb-ref-number="4" id="idea4" data-nb-words="20" data-nb-chars="136"><q>ČTK. Z&nbsp;Mnichova, 12.&nbsp;t.&nbsp;m.
Dle WTB došlo včera v&nbsp;Augsburku ke&nbsp;krvavým demonstracím.
Sedmdesát protestantů zabito.
Demonstrace pokračují.</q></span></p>
        <p class="chunk" data-nb-ref-number="5" id="chunk5" data-nb-words="21" data-nb-chars="128"><span class="idea" data-nb-ref-number="5" id="idea5" data-nb-words="21" data-nb-chars="128"><q>ČTK. Z&nbsp;Berlína, 12.&nbsp;t.&nbsp;m.
Úředně se sděluje, že&nbsp;počet zabitých a&nbsp;raněných v&nbsp;Augsburku nepřesahuje dvanáct.
Policie udržuje klid.</q></span></p>
        <p class="chunk" data-nb-ref-number="6" id="chunk6" data-nb-words="37" data-nb-chars="237"><span class="idea" data-nb-ref-number="6" id="idea6" data-nb-words="37" data-nb-chars="237"><q>Zvl. zpr. Z&nbsp;Lugana, 12.&nbsp;t.&nbsp;m.
Podle bezpečných informací počet obětí v&nbsp;Augsburku překročil už&nbsp;pět tisíc.
Železniční doprava na&nbsp;sever zastavena.
Bavorské ministerstvo zasedá v&nbsp;permanenci.
Německý císař přerušil hony a&nbsp;vrací se do&nbsp;Berlína.</q></span></p>
        <p class="chunk" data-nb-ref-number="7" id="chunk7" data-nb-words="16" data-nb-chars="88"><span class="idea" data-nb-ref-number="7" id="idea7" data-nb-words="16" data-nb-chars="88"><q>ČTK. Reuter, 12.&nbsp;t.&nbsp;m.
Dnes o&nbsp;3.&nbsp;hod. ráno vyhlásila bavorská vláda Prusku svatou válku.</q></span></p>
        <p class="chunk" data-nb-ref-number="8" id="chunk8" data-nb-words="18" data-nb-chars="101"><span class="idea" data-nb-ref-number="8" id="idea8" data-nb-words="18" data-nb-chars="101">Den nato byl pan Cyril Kéval už&nbsp;v&nbsp;Bavorech, a&nbsp;z&nbsp;jeho poměrně spolehlivého líčení vyjímáme tyto&nbsp;řádky:</span></p>
        <p class="chunk" data-nb-ref-number="9" id="chunk9" data-nb-words="231" data-nb-chars="1531"><span class="idea" data-nb-ref-number="9" id="idea9" data-nb-words="231" data-nb-chars="1531"><q>V&nbsp;augsburské Schöllerově továrně na&nbsp;tužky už&nbsp;10.&nbsp;t.&nbsp;m. o&nbsp;18.
hod. večer natloukli katoličtí dělníci protestantskému mistrovi pro jakýsi spor týkající se mariánského kultu.
V&nbsp;noci byl klid, ale&nbsp;den nato o&nbsp;10.&nbsp;hod. ráno opustili katoličtí dělníci všechny továrny a&nbsp;bouřlivě žádali propuštění protestantských zaměstnanců.
Továrník Schöller ubit, dva&nbsp;ředitelé zastřeleni.
Klérus násilím donucen, aby&nbsp;nesl monstrance v&nbsp;čele průvodu.
Arcibiskup dr. Lenz, který vyšel, aby&nbsp;uchlácholil manifestanty, hozen do&nbsp;řeky Lechu.
Sociálně demokratičtí vůdcové pokusili se promluvit, ale&nbsp;museli utéci do&nbsp;synagógy.
O&nbsp;15.&nbsp;hod. synagóga rozmetána dynamitem.
Zatímco byly pleněny židovské a&nbsp;protestantské krámy, přičemž došlo k&nbsp;střelbě a&nbsp;četným požárům, usnesla se městská rada naprostou většinou hlasů na&nbsp;neposkvrněném početí Panny Marie a&nbsp;vydala ohnivou výzvu ke&nbsp;katolickým národům světa, aby&nbsp;se chopily meče na&nbsp;obranu svaté víry katolické.
Na&nbsp;tyto zprávy došlo k&nbsp;různým projevům v&nbsp;jiných městech bavorských.
V&nbsp;Mnichově o&nbsp;19.&nbsp;hod. tábor lidu, za&nbsp;ohromného nadšení přijata rezoluce o&nbsp;odluce
Jižních Zemí od&nbsp;německé spolkové říše.
Mnichovská vláda depešovala do&nbsp;Berlína, že&nbsp;přejímá odpovědnost.
Říšský kancléř dr. Wurm navštívil ihned ministra vojenství, který dirigoval do&nbsp;Bavor 10 000 bodáků ze&nbsp;saských a&nbsp;porýnských posádek.
O&nbsp;1.&nbsp;hod. po&nbsp;půlnoci vyhozeny tyto vojenské transporty na&nbsp;bavorské hranici z&nbsp;kolejí, do&nbsp;raněných se střílelo z&nbsp;kulometů.
O&nbsp;3.&nbsp;hod. zrána se mnichovská vláda v&nbsp;souhlasu s&nbsp;alpskými zeměmi usnesla vyhlásit luteránům svatou válku.</q></span></p>
        <p class="chunk" data-nb-ref-number="10" id="chunk10" data-nb-words="98" data-nb-chars="657"><span class="idea" data-nb-ref-number="10" id="idea10" data-nb-words="98" data-nb-chars="657"><q>Zdá se, že&nbsp;v&nbsp;Berlíně se nevzdávají naděje na&nbsp;smírnou likvidaci celého nedorozumění.
Do&nbsp;této chvíle trvá řeč císařova ve&nbsp;sněmovně, v&nbsp;níž praví, že&nbsp;nezná katolíků ani protestantů, nýbrž jen Němce.
Severoněmecká vojska jsou prý soustřeďována na&nbsp;čáře Erfurt – Gotha – Kassel; katolické vojsko postupuje povšechným směrem na&nbsp;Cvikov a&nbsp;Rudolstadt, potkávajíc se jen s&nbsp;odporem civilního obyvatelstva.
Město Greiz bylo spáleno, měšťané dílem pobiti, dílem odvlečeni do&nbsp;otroctví.
Pověsti o&nbsp;veliké bitvě dosud nepotvrzeny.
Uprchlíci z&nbsp;Bayreuthu vypravují, že&nbsp;od&nbsp;severu slyšet hřímání těžkých děl.
Nádraží v&nbsp;Magdeburku prý rozmetáno pumami bavorských letců.
Výmar hoří.</q></span></p>
        <p class="chunk" data-nb-ref-number="11" id="chunk11" data-nb-words="67" data-nb-chars="473"><span class="idea" data-nb-ref-number="11" id="idea11" data-nb-words="67" data-nb-chars="473"><q>Zde v&nbsp;Mnichově panuje nepopsatelné nadšení.
Ve&nbsp;všech školách pracují odvodní komise, zástupy dobrovolníků čekají až&nbsp;dvacet hodin na&nbsp;ulici.
Na&nbsp;radnici vyvěšeny hlavy dvanácti pastorů.
Katolický klérus musí ve&nbsp;dne v&nbsp;noci sloužiti mše v&nbsp;přeplněných chrámech; poslanec farář Grosshuber zemřel únavou před oltářem.
Židé, monisté, abstinenti a&nbsp;jiní jinověrci se zabarikádovali ve&nbsp;svých bytech.
Bankéř Rosenheim, stařešina náboženské obce židovské, byl&nbsp;tohoto rána veřejně upálen.</q></span></p>
        <p class="chunk" data-nb-ref-number="12" id="chunk12" data-nb-words="23" data-nb-chars="171"><span class="idea" data-nb-ref-number="12" id="idea12" data-nb-words="23" data-nb-chars="171"><q>Holandský a&nbsp;dánský vyslanec požádali o&nbsp;své pasy.
Americký zástupce podal protest proti porušení míru, zatímco italská vláda ujistila
Bavory neutralitou zvlášť blahovolnou.</q></span></p>
        <p class="chunk" data-nb-ref-number="13" id="chunk13" data-nb-words="33" data-nb-chars="221"><span class="idea" data-nb-ref-number="13" id="idea13" data-nb-words="33" data-nb-chars="221"><q>Po&nbsp;ulici táhnou zástupy branců, nesouce prapory s&nbsp;bílým křížem na&nbsp;červeném poli, a&nbsp;provolávají ,Bůh tomu chce‘. Dámy šmahem vstupují do&nbsp;samaritské služby a&nbsp;připravují lazarety.
Obchody jsou většinou zavřeny.
Burza rovněž.</q></span></p>
        <p class="chunk" data-nb-ref-number="14" id="chunk14" data-nb-words="31" data-nb-chars="214"><span class="idea" data-nb-ref-number="14" id="idea14" data-nb-words="5" data-nb-chars="20">– To bylo 14.&nbsp;února.</span>
          <span class="idea" data-nb-ref-number="15" id="idea15" data-nb-words="13" data-nb-chars="93">Patnáctého došlo k&nbsp;větší bitvě na&nbsp;obou březích Werry, protestantská vojska poněkud ustoupila.</span>
          <span class="idea" data-nb-ref-number="16" id="idea16" data-nb-words="9" data-nb-chars="66">Téhož dne padly také první výstřely na&nbsp;hranici belgicko-holandské.</span>
          <span class="idea" data-nb-ref-number="17" id="idea17" data-nb-words="4" data-nb-chars="35">Anglie nařídila mobilizaci&nbsp;loďstva.</span></p>
        <p class="chunk" data-nb-ref-number="15" id="chunk15" data-nb-words="22" data-nb-chars="155"><span class="idea" data-nb-ref-number="18" id="idea18" data-nb-words="13" data-nb-chars="89">16. února povolila Itálie volný průchod španělskému vojsku, jež&nbsp;vysláno Bavorům na&nbsp;pomoc.</span>
          <span class="idea" data-nb-ref-number="19" id="idea19" data-nb-words="9" data-nb-chars="66">Tyrolští sedláci, ozbrojeni kosami, vrhli se na&nbsp;helvítské&nbsp;Švýcary.</span></p>
        <p class="chunk" data-nb-ref-number="16" id="chunk16" data-nb-words="17" data-nb-chars="137"><span class="idea" data-nb-ref-number="20" id="idea20" data-nb-words="8" data-nb-chars="68">17. února: Vzdoropapež Martin telegraficky požehnal bavorské armádě.</span>
          <span class="idea" data-nb-ref-number="21" id="idea21" data-nb-words="4" data-nb-chars="29">Nerozhodná bitva u&nbsp;Meiningen.</span>
          <span class="idea" data-nb-ref-number="22" id="idea22" data-nb-words="5" data-nb-chars="40">Rusko vyhlásilo válku polským katolíkům.</span></p>
        <p class="chunk" data-nb-ref-number="17" id="chunk17" data-nb-words="22" data-nb-chars="156"><span class="idea" data-nb-ref-number="23" id="idea23" data-nb-words="6" data-nb-chars="40">18. února: Irsko vyhlásilo válku Anglii.</span>
          <span class="idea" data-nb-ref-number="24" id="idea24" data-nb-words="10" data-nb-chars="66">V&nbsp;Brusse se objevil vzdorokalif a&nbsp;rozvinul zelený prapor Prorokův.</span>
          <span class="idea" data-nb-ref-number="25" id="idea25" data-nb-words="6" data-nb-chars="50">Mobilizace balkánských států, masakry v&nbsp;Makedonii.</span></p>
        <p class="chunk" data-nb-ref-number="18" id="chunk18" data-nb-words="15" data-nb-chars="113"><span class="idea" data-nb-ref-number="26" id="idea26" data-nb-words="5" data-nb-chars="42">19. února: Prolomena fronta severoněmecká.</span>
          <span class="idea" data-nb-ref-number="27" id="idea27" data-nb-words="3" data-nb-chars="17">Obecné povstání v</span>
          <span class="idea" data-nb-ref-number="28" id="idea28" data-nb-words="1" data-nb-chars="6">Indii.</span>
          <span class="idea" data-nb-ref-number="29" id="idea29" data-nb-words="6" data-nb-chars="48">Vyhlášena svatá válka moslimská proti křesťanům.</span></p>
        <p class="chunk" data-nb-ref-number="19" id="chunk19" data-nb-words="11" data-nb-chars="68"><span class="idea" data-nb-ref-number="30" id="idea30" data-nb-words="11" data-nb-chars="68">20. února: Válka řecko-italská a&nbsp;její první srážky na&nbsp;albánské&nbsp;půdě.</span></p>
        <p class="chunk" data-nb-ref-number="20" id="chunk20" data-nb-words="9" data-nb-chars="57"><span class="idea" data-nb-ref-number="31" id="idea31" data-nb-words="9" data-nb-chars="57">21. března: Japonská flotila vyplula na&nbsp;východ proti&nbsp;USA.</span></p>
        <p class="chunk" data-nb-ref-number="21" id="chunk21" data-nb-words="21" data-nb-chars="147"><span class="idea" data-nb-ref-number="32" id="idea32" data-nb-words="6" data-nb-chars="47">22. března: Křižáci (katolíci) obsadili Berlín.</span>
          <span class="idea" data-nb-ref-number="33" id="idea33" data-nb-words="7" data-nb-chars="53">Zatím ve&nbsp;Štětíně ujednána Unie protestantských států.</span>
          <span class="idea" data-nb-ref-number="34" id="idea34" data-nb-words="8" data-nb-chars="47">Německý císař Kašpar I. se ujímá osobně&nbsp;velení.</span></p>
        <p class="chunk" data-nb-ref-number="22" id="chunk22" data-nb-words="22" data-nb-chars="156"><span class="idea" data-nb-ref-number="35" id="idea35" data-nb-words="12" data-nb-chars="82">23. března: Dvoumiliónová armáda čínská hrne se přes hranice sibiřské a&nbsp;mandžuské.</span>
          <span class="idea" data-nb-ref-number="36" id="idea36" data-nb-words="10" data-nb-chars="74">Vojsko vzdoropapeže Martina dobývá Říma, papež Urban prchá do&nbsp;Portugalska.</span></p>
        <p class="chunk" data-nb-ref-number="23" id="chunk23" data-nb-words="17" data-nb-chars="128"><span class="idea" data-nb-ref-number="37" id="idea37" data-nb-words="17" data-nb-chars="128">24. března: Španělsko žádá vydání papeže Urbana od&nbsp;lisabonské vlády; po&nbsp;odepření nastává ipso facto válka španělsko-portugalská.</span></p>
        <p class="chunk" data-nb-ref-number="24" id="chunk24" data-nb-words="15" data-nb-chars="123"><span class="idea" data-nb-ref-number="38" id="idea38" data-nb-words="15" data-nb-chars="123">25. března: Jihoamerické státy podávají ultimátum severoamerické Unii; žádají zrušení prohibice a&nbsp;zákaz náboženské&nbsp;svobody.</span></p>
        <p class="chunk" data-nb-ref-number="25" id="chunk25" data-nb-words="11" data-nb-chars="71"><span class="idea" data-nb-ref-number="39" id="idea39" data-nb-words="9" data-nb-chars="54">26. března: Japonské vojsko se vylodilo v&nbsp;Kalifornii a</span>
          <span class="idea" data-nb-ref-number="40" id="idea40" data-nb-words="2" data-nb-chars="17">Britské Kolumbii.</span></p>
        <p class="chunk" data-nb-ref-number="26" id="chunk26" data-nb-words="216" data-nb-chars="1481"><span class="idea" data-nb-ref-number="41" id="idea41" data-nb-words="18" data-nb-chars="128">27. apríle byla světová situace zhruba tato: Ve&nbsp;střední Evropě odehrával se veliký konflikt světa katolického a&nbsp;protestantského.</span>
          <span class="idea" data-nb-ref-number="42" id="idea42" data-nb-words="13" data-nb-chars="88">Protestantská Unie vytlačila křižáky z&nbsp;Berlína, držela Sasko a&nbsp;měla obsazeny i&nbsp;neutrální</span>
          <span class="idea" data-nb-ref-number="43" id="idea43" data-nb-words="17" data-nb-chars="122">Čechy; komando v&nbsp;Praze měl zvláštní náhodou švédský generálmajor Wrangel, snad potomek onoho generála z&nbsp;třicetileté války.</span>
          <span class="idea" data-nb-ref-number="44" id="idea44" data-nb-words="23" data-nb-chars="156">Proti tomu křižáci se zmocnili Nizozemí, jež&nbsp;zaplavili mořem prokopavše hráze, dále celého Hannoverska a&nbsp;Holštýnska až&nbsp;po&nbsp;Lubek, odkudž pronikali do&nbsp;Dánska.</span>
          <span class="idea" data-nb-ref-number="45" id="idea45" data-nb-words="4" data-nb-chars="23">Válčilo se bez pardonu.</span>
          <span class="idea" data-nb-ref-number="46" id="idea46" data-nb-words="16" data-nb-chars="119">Města srovnána se zemí, mužové pobiti, ženy do&nbsp;padesáti let znásilněny; ale nejdříve rozbíjeny nepřátelské Karburátory.</span>
          <span class="idea" data-nb-ref-number="47" id="idea47" data-nb-words="41" data-nb-chars="285">Pamětníci těchto nadmíru krvavých bojů ujišťují, že&nbsp;na&nbsp;obou stranách bojovaly nadpřirozené síly; někdy jako by neviditelná ruka popadla nepřátelské letadlo a&nbsp;mrštila jím o&nbsp;zem; nebo jako by zachytila letící tunový čtyřiapadesáticentimetrový projektil a&nbsp;vrhla jej zpět do&nbsp;vlastních řad.</span>
          <span class="idea" data-nb-ref-number="48" id="idea48" data-nb-words="84" data-nb-chars="560">Zvláště hrozné byly úkazy při ničení Karburátorů; jakmile bylo obsazeno nepřátelské místo, nastala neviditelná, ale&nbsp;zoufalá bitva kolem místních Karburátorů; časem bylo to jako smršť, jež&nbsp;rozdrtila a&nbsp;rozmetala celou budovu, kde&nbsp;stál atomový kotel, asi&nbsp;jako když se foukne do&nbsp;hromady peří; cihly, trámy a&nbsp;tašky vířily v&nbsp;divokém kotouči, a&nbsp;končilo to obyčejně strašlivou explozí, jež&nbsp;položila všechny stromy a&nbsp;stavby v&nbsp;okruhu až&nbsp;dvanácti kilometrů a&nbsp;vyryla jámu přes dvě stě metrů hlubokou; síla detonace ovšem kolísala podle velikosti explodujícího Karburátoru.</span></p>
        <p class="chunk" data-nb-ref-number="27" id="chunk27" data-nb-words="153" data-nb-chars="945"><span class="idea" data-nb-ref-number="49" id="idea49" data-nb-words="40" data-nb-chars="264">Byly vypouštěny dusivé plyny v&nbsp;šířce tři sta kilometrů, jež&nbsp;spálily i&nbsp;vegetaci úplně do&nbsp;rezava; ale poněvadž se tato plazivá mračna několikrát – opět strategickým zasažením nadpřirozené síly – vrátila do&nbsp;vlastních řad, upustilo se od&nbsp;prostředku tak nespolehlivého.</span>
          <span class="idea" data-nb-ref-number="50" id="idea50" data-nb-words="35" data-nb-chars="229">Ukázalo se, že&nbsp;Absolutno útočí, ale&nbsp;že&nbsp;se na&nbsp;druhé straně také brání; v&nbsp;boji pak užívalo neslýchaných zbraní (zemětřesení, cyklónů, sirných dešťů, potop, andělů, morů, kobylek atd.), že&nbsp;nezbylo než zcela změniti způsob strategie.</span>
          <span class="idea" data-nb-ref-number="51" id="idea51" data-nb-words="35" data-nb-chars="201">Odpadly hromadné útoky, stálé zákopy, linie, opevněné body a&nbsp;podobné nesmysly; každý voják dostal nůž, patrony a&nbsp;několik pum a&nbsp;s&nbsp;těmi šel na&nbsp;svou pěst zabít vojáčka, který měl na&nbsp;prsou kříž jiné barvy.</span>
          <span class="idea" data-nb-ref-number="52" id="idea52" data-nb-words="31" data-nb-chars="176">Nebylo dvou armád stojících proti sobě; prostě určitá země byla bojištěm, a&nbsp;tam se obě vojska prostoupila a&nbsp;kus po&nbsp;kuse pobíjela, až&nbsp;se nakonec ukázalo, komu ta země teď patří.</span>
          <span class="idea" data-nb-ref-number="53" id="idea53" data-nb-words="12" data-nb-chars="75">Je to ovšem náramně krvavá metoda, ale&nbsp;koneckonců měla svou průkaznou&nbsp;sílu.</span></p>
        <p class="chunk" data-nb-ref-number="28" id="chunk28" data-nb-words="33" data-nb-chars="213"><span class="idea" data-nb-ref-number="54" id="idea54" data-nb-words="24" data-nb-chars="157">To byla situace ve&nbsp;střední Evropě; začátkem dubna vnikla protestantská vojska přes Čechy do&nbsp;Rakous a&nbsp;do&nbsp;Bavor, zatímco katoličtí zaplavili Dánsko a&nbsp;Pomořany.</span>
          <span class="idea" data-nb-ref-number="55" id="idea55" data-nb-words="9" data-nb-chars="56">Holandsko, jak&nbsp;už&nbsp;řečeno, zmizelo z&nbsp;evropské mapy&nbsp;vůbec.</span></p>
        <p class="chunk" data-nb-ref-number="29" id="chunk29" data-nb-words="123" data-nb-chars="775"><span class="idea" data-nb-ref-number="56" id="idea56" data-nb-words="9" data-nb-chars="56">V&nbsp;Itálii zuřil vnitřní boj urbanovců a&nbsp;martinovců; zatím</span>
          <span class="idea" data-nb-ref-number="57" id="idea57" data-nb-words="7" data-nb-chars="40">Sicílie octla se v&nbsp;rukou řeckých evzonů.</span>
          <span class="idea" data-nb-ref-number="58" id="idea58" data-nb-words="19" data-nb-chars="134">Portugalci obsadili Asturii a&nbsp;Kastilii, ale&nbsp;ztratili vlastní svou Estremaduru; vůbec tady na&nbsp;jihu byla vojna docela neobyčejně divoká.</span>
          <span class="idea" data-nb-ref-number="59" id="idea59" data-nb-words="17" data-nb-chars="101">Anglie bojovala na&nbsp;půdě irské a&nbsp;potom v&nbsp;koloniích; počátkem dubna držela už&nbsp;jen pobřežní pruh Egypta.</span>
          <span class="idea" data-nb-ref-number="60" id="idea60" data-nb-words="8" data-nb-chars="59">Ostatní osady ztraceny a&nbsp;kolonisté vyvražděni od&nbsp;domorodců.</span>
          <span class="idea" data-nb-ref-number="61" id="idea61" data-nb-words="33" data-nb-chars="208">Turci s&nbsp;pomocí arabských, súdánských a&nbsp;perských vojsk zaplavili celý Balkán a&nbsp;zmocnili se Uher, když tu vypukl mezi nimi rozpor šíitů a&nbsp;sunnitů pro jakousi patrně velmi důležitou otázku čtvrtého kalifa Alího.</span>
          <span class="idea" data-nb-ref-number="62" id="idea62" data-nb-words="18" data-nb-chars="117">Obě sekty se honily od&nbsp;Cařihradu po&nbsp;Tatry s&nbsp;křepkostí a&nbsp;krvavostí náramnou, kterou naneštěstí vypíjeli také křesťané.</span>
          <span class="idea" data-nb-ref-number="63" id="idea63" data-nb-words="12" data-nb-chars="60">A&nbsp;tak v&nbsp;této části Evropy bylo zase hůře než kdekoliv&nbsp;jinde.</span></p>
        <p class="chunk" data-nb-ref-number="30" id="chunk30" data-nb-words="30" data-nb-chars="194"><span class="idea" data-nb-ref-number="64" id="idea64" data-nb-words="21" data-nb-chars="128">Polsko zmizelo, smeteno ruskou armádou; nyní jsou ruská vojska dirigována proti žluté invazi, která se valí na&nbsp;sever a&nbsp;na&nbsp;západ.</span>
          <span class="idea" data-nb-ref-number="65" id="idea65" data-nb-words="9" data-nb-chars="66">V&nbsp;Severní Americe vyloděno zatím deset armádních sborů japonských.</span></p>
        <p class="chunk" data-nb-ref-number="31" id="chunk31" data-nb-words="16" data-nb-chars="91"><span class="idea" data-nb-ref-number="66" id="idea66" data-nb-words="8" data-nb-chars="41">Jak vidíte, není tu dosud řeči o&nbsp;Francii.</span>
          <span class="idea" data-nb-ref-number="67" id="idea67" data-nb-words="8" data-nb-chars="50">Tu si totiž kronikář rezervoval pro kapitolu XXIV.</span></p>
      </main>
      <a id="chapter-end"></a>
      <nav class="end-nav">
        <ul>
          <li><a href="./index.html#" rel="index">Titulní strana</a></li>
          <li><a href="./25-kapitola-xxiv-napoleon-horske-brigady.html#chunk1" rel="next">Následující kapitola →</a></li>
        </ul>
      </nav>
    </div>
    <script type="text/javascript" src="./scripts/bundle.js" integrity="sha256-5xZqM2e3EGX3IanwvYY/d2m3kW+elkF/E8HoENE8iJA="></script>
  </body>
</html>