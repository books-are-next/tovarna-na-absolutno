<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Omluva kronikáře">
    <meta name="apple-mobile-web-app-capable" content="yes">
    <title>Omluva kronikáře</title>
    <link rel="stylesheet" href="./style/style.min.css" media="screen" integrity="sha256-ZNAmWVrDWQ9zcA52AxPlz4F4BTWMRc6naB2AU3Xf7lw=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="13">
    <link rel="prev" href="./13-kapitola-xii-soukromy-docent.html">
    <link rel="next" href="./15-kapitola-xiv-zeme-hojnosti.html">
    <link rel="self" href="14-kapitola-xiii-omluva-kronikare.html">
    <meta name="identifier" content="capek-tovarna-na-absolutno-2020-1e5fc16">
    <meta name="role" content="chapter">
  </head>
  <body data-nb-words="1077" data-nb-chars="6956" class="nb-role-chapter">
    <div class="content">
      <nav class="begin-nav">
        <ul>
          <li><a href="./index.html#" rel="index">Titulní strana</a></li>
          <li><a href="./13-kapitola-xii-soukromy-docent.html#chapter-end" rel="prev">← Předchozí kapitola</a></li>
        </ul>
      </nav>
      <a id="chapter-start"></a>
      <main>
        <header>
          <p class="chunk" data-nb-ref-number="1" id="chunk1" data-nb-words="2" data-nb-chars="13"><span class="idea" data-nb-ref-number="1" id="idea1" data-nb-words="2" data-nb-chars="13">Kapitola XIII</span></p>
          <h1 class="chunk" data-nb-ref-number="2" id="chunk2" data-nb-words="2" data-nb-chars="16"><span class="idea" data-nb-ref-number="2" id="idea2" data-nb-words="2" data-nb-chars="16">Omluva kronikáře</span></h1>
        </header>
        <p class="chunk" data-nb-ref-number="3" id="chunk3" data-nb-words="87" data-nb-chars="547"><span class="idea" data-nb-ref-number="3" id="idea3" data-nb-words="11" data-nb-chars="74">A&nbsp;nyní dovolte, aby&nbsp;kronikář Absolutna upozornil na&nbsp;svou tísnivou situaci.</span>
          <span class="idea" data-nb-ref-number="4" id="idea4" data-nb-words="21" data-nb-chars="123">Předně píše zrovna kapitolu XIII s&nbsp;vědomím, že&nbsp;toto nešťastné číslo bude míti osudný vliv na&nbsp;jasnost a&nbsp;úplnost jeho líčení.</span>
          <span class="idea" data-nb-ref-number="5" id="idea5" data-nb-words="37" data-nb-chars="218">Něco se v&nbsp;této neblahé kapitole poplete, tím&nbsp;si buďte jisti; autor by mohl sice (jakoby nic) nadepsat „Kapitola XIV“, ale&nbsp;pozorný čtenář by se cítil ošizen o&nbsp;kapitolu XIII, a&nbsp;právem; zaplatil si přece celé vypravování.</span>
          <span class="idea" data-nb-ref-number="6" id="idea6" data-nb-words="18" data-nb-chars="132">Ostatně, bojíte-li se třináctky, přeskočte tuto kapitolu; neztratíte tím věru mnoho světla v&nbsp;temné záležitosti Továrny na&nbsp;Absolutno.</span></p>
        <p class="chunk" data-nb-ref-number="4" id="chunk4" data-nb-words="58" data-nb-chars="409"><span class="idea" data-nb-ref-number="7" id="idea7" data-nb-words="5" data-nb-chars="36">Horší jsou jiné rozpaky kronikářovy.</span>
          <span class="idea" data-nb-ref-number="8" id="idea8" data-nb-words="53" data-nb-chars="373">Vylíčil vám tak souvisle, jak&nbsp;dovedl, vznik a&nbsp;prosperitu továrny; upozornil na&nbsp;účinky několika karburátorových kotlů u&nbsp;pana Macháta, v&nbsp;Živno, v&nbsp;úpické textilce, na&nbsp;Kuzendově bagru a&nbsp;v&nbsp;Binderově kolotoči; popsal na&nbsp;Blahoušově tragickém případě dálkovou nákazu způsobenou volně těkajícím Absolutnem, které, jak&nbsp;vidno, začalo se povážlivě rozlézat, ačkoliv bez patrného&nbsp;plánu.</span></p>
        <p class="chunk" data-nb-ref-number="5" id="chunk5" data-nb-words="127" data-nb-chars="832"><span class="idea" data-nb-ref-number="9" id="idea9" data-nb-words="15" data-nb-chars="106">Ale nyní považte, že&nbsp;od&nbsp;počátku celé záležitosti byla vyrobena hrůza tisíc Karburátorů nejrůznějších typů.</span>
          <span class="idea" data-nb-ref-number="10" id="idea10" data-nb-words="26" data-nb-chars="176">Vlaky, letadla, automobily a&nbsp;lodě poháněné tímto nejlacinějším motorem odhazovaly na&nbsp;svých tratích celá oblaka Absolutna, jako dříve nechávaly za&nbsp;sebou jen prach, kouř a&nbsp;smrad.</span>
          <span class="idea" data-nb-ref-number="11" id="idea11" data-nb-words="38" data-nb-chars="229">Považte, že&nbsp;tisíce továren na&nbsp;celém světě už&nbsp;vyhodily staré kotly a&nbsp;zařídily se na&nbsp;Karburátory; že&nbsp;sta ministerstev a&nbsp;úřadů, sta&nbsp;bank a&nbsp;burz a&nbsp;velkoobchodů, vývozních společností a&nbsp;velkokaváren, hotelů a&nbsp;kasáren, škol a&nbsp;divadel a</span>
          <span class="idea" data-nb-ref-number="12" id="idea12" data-nb-words="11" data-nb-chars="75">Dělnických domů, tisíce redakcí a&nbsp;spolků, kabaretů a&nbsp;domácností se vytápěly</span>
          <span class="idea" data-nb-ref-number="13" id="idea13" data-nb-words="37" data-nb-chars="246">Nejnovějším Karburátorovým Ústředním Topením známky MEAS. Považte, že&nbsp;ke&nbsp;koncernu MEAS přistoupily Stinnesovy závody se vším všudy a&nbsp;že&nbsp;americký Ford se vrhl na&nbsp;sériovou výrobu, která chrlila den co den třicet tisíc hotových Karburátorů do&nbsp;světa.</span></p>
        <p class="chunk" data-nb-ref-number="6" id="chunk6" data-nb-words="405" data-nb-chars="2675"><span class="idea" data-nb-ref-number="14" id="idea14" data-nb-words="17" data-nb-chars="105">Ano, prosím, uvažte to vše, a&nbsp;vzpomeňte si, jaké účinky měl každý vám dosud blíže představený Karburátor.</span>
          <span class="idea" data-nb-ref-number="15" id="idea15" data-nb-words="9" data-nb-chars="69">Násobte tyto účinky statisíci, a&nbsp;pochopíte rázem situaci kronikářovu.</span>
          <span class="idea" data-nb-ref-number="16" id="idea16" data-nb-words="123" data-nb-chars="762">Jak rád by putoval s&nbsp;vámi za&nbsp;každým nově zrozeným Karburátorem, přikukoval při jeho nakládání na&nbsp;vůz, podal trochu sena, chleba nebo kostku cukru těžkým koním královsky širokých zadků, kteří na&nbsp;řinčivém valníku vezou do&nbsp;továrny nový měděný válec; jak rád by s&nbsp;rukama na&nbsp;zádech asistoval při jeho instalaci a&nbsp;radil montérům a&nbsp;pak čekal, až&nbsp;se to začne točit; jak by potom dychtivě pátral v&nbsp;lidských tvářích, kdy&nbsp;„to“ na&nbsp;ně začne působit, kdy&nbsp;Absolutno do&nbsp;nich vleze nosem, ušima nebo čím a&nbsp;začne rozkládat jejich zatvrzelou přirozenost, lámat jejich náklonnosti, léčit jejich morální rány; jak je převrátí svým hlubokým pluhem, rozžehne, rozmělní, přerodí; jak otevře před nimi úžasný, a&nbsp;přece lidsky tak přirozený svět zázraků, extází, vnuknutí, osvícení a&nbsp;víry!</span>
          <span class="idea" data-nb-ref-number="17" id="idea17" data-nb-words="69" data-nb-chars="519">Neboť hleďte, kronikář se vám přiznává, že&nbsp;nestačí na&nbsp;dějepisce; tam, kde&nbsp;historik stoupou nebo lisem své historické erudice, heuristiky, diplomatiky, abstrakce, syntéze, statistiky a&nbsp;jiných dějepisných vynálezů, stlačí tisíce a&nbsp;statisíce drobných, živých, osobních událostí v&nbsp;jakousi hustou, libovolně formovatelnou hmotu, která se jmenuje „dějinný fakt“, „sociální úkaz“, „hromadné dění“, „vývoj“, „kulturní proud“ nebo vůbec „historická pravda“, vidí kronikář jen jednotlivé případy a&nbsp;nalézá v&nbsp;nich dokonce zalíbení.</span>
          <span class="idea" data-nb-ref-number="18" id="idea18" data-nb-words="60" data-nb-chars="412">Nyní, dejme tomu, by&nbsp;měl pragmaticky, vývojově, ideově, synteticky popsat a&nbsp;vysvětlit „náboženský proud“, který zachvátil celý svět před rokem 1950; jsa si vědom tohoto grandiózního úkolu, přikračuje k&nbsp;sbírání „náboženských úkazů“ oné doby; a&nbsp;hle, na&nbsp;této heuristické cestě nalezne například Bindera Jana, emeritního varietního artistu, kterak v&nbsp;pruhované košili putuje se svým atomovým kolotočem od&nbsp;obce k&nbsp;obci.</span>
          <span class="idea" data-nb-ref-number="19" id="idea19" data-nb-words="16" data-nb-chars="103">Historická syntéza ovšem káže kronikáři, aby&nbsp;abstrahoval od&nbsp;pruhované košile, od&nbsp;kolotoče, ba&nbsp;i&nbsp;od&nbsp;Jana</span>
          <span class="idea" data-nb-ref-number="20" id="idea20" data-nb-words="19" data-nb-chars="153">Bindera, a&nbsp;podržel jako „historické jádro“, jako vědecký výtěžek jen konstatování, že&nbsp;„náboženský fenomén zachvacoval od&nbsp;prvopočátku nejrůznější vrstvy“.</span>
          <span class="idea" data-nb-ref-number="21" id="idea21" data-nb-words="30" data-nb-chars="172">Nuže, zde&nbsp;se kronikář musí přiznati, že&nbsp;nemůže upustit od&nbsp;Jana Bindera, že&nbsp;je okouzlen jeho kolotočem a&nbsp;že&nbsp;i&nbsp;ta pruhovaná košile ho zajímá více než nějaký „syntetický rys“.</span>
          <span class="idea" data-nb-ref-number="22" id="idea22" data-nb-words="62" data-nb-chars="380">Je to sice naprostá vědecká neschopnost, pusté diletantství, uzoučký dějinný obzor a&nbsp;cokoliv chcete; ale kdyby kronikář mohl povolit své osobní náklonnosti, ubíral by se s&nbsp;Janem Binderem dále, až&nbsp;do&nbsp;Budějovic, potom na&nbsp;Klatovy, k&nbsp;Plzni, k&nbsp;Žlutici a&nbsp;tak dále; jen s&nbsp;lítostí jej opustil ve&nbsp;Štěchovicích a&nbsp;kyne za&nbsp;ním rukou: Sbohem, pašáku Bindere, sbohem, kolotoči, už&nbsp;se neuvidíme.</span></p>
        <p class="chunk" data-nb-ref-number="7" id="chunk7" data-nb-words="141" data-nb-chars="790"><span class="idea" data-nb-ref-number="23" id="idea23" data-nb-words="76" data-nb-chars="422">Můj bože, vždyť stejně jsem opustil Kuzendu s&nbsp;Brychem na&nbsp;vltavském bagru; rád bych s&nbsp;nimi trávil ještě mnoho a&nbsp;mnoho večerů, neboť mám rád Vltavu, vůbec tekoucí vodu, a&nbsp;zvláště večery u&nbsp;vody, a&nbsp;oblíbil jsem si nadmíru pana Kuzendu i&nbsp;pana Brycha; co se týče pana Hudce, pekaře, pošťáka, hajného a&nbsp;milenců ze&nbsp;Štěchovic, věřím, že&nbsp;i&nbsp;oni by stáli za&nbsp;bližší poznání, tak&nbsp;jako každý, jako každý z&nbsp;vás, jako každý živoucí člověk.</span>
          <span class="idea" data-nb-ref-number="24" id="idea24" data-nb-words="13" data-nb-chars="73">Zatím musím spěchati dále a&nbsp;zbývá mi stěží čas mávnout za&nbsp;nimi kloboukem.</span>
          <span class="idea" data-nb-ref-number="25" id="idea25" data-nb-words="15" data-nb-chars="87">Sbohem, pane Kuzendo, dobrou noc, pane Brychu; děkuju vám za&nbsp;ten jediný večer na&nbsp;bagru.</span>
          <span class="idea" data-nb-ref-number="26" id="idea26" data-nb-words="33" data-nb-chars="178">I&nbsp;s&nbsp;vámi se musím rozloučit, pane doktore Blahouši; rád bych s&nbsp;vámi pobyl mnoho let a&nbsp;popsal celý váš život – což není život soukromého docenta po&nbsp;svém způsobu napínavý a&nbsp;bohatý?</span>
          <span class="idea" data-nb-ref-number="27" id="idea27" data-nb-words="4" data-nb-chars="30">Pozdravujte aspoň paní&nbsp;bytnou.</span></p>
        <p class="chunk" data-nb-ref-number="8" id="chunk8" data-nb-words="5" data-nb-chars="31"><span class="idea" data-nb-ref-number="28" id="idea28" data-nb-words="5" data-nb-chars="31">Všechno, co&nbsp;je, je&nbsp;pozoruhodné.</span></p>
        <p class="chunk" data-nb-ref-number="9" id="chunk9" data-nb-words="179" data-nb-chars="1182"><span class="idea" data-nb-ref-number="29" id="idea29" data-nb-words="57" data-nb-chars="324">A&nbsp;proto chtěl bych provázet každý novy Karburátor na&nbsp;jeho dráze; poznal bych, a&nbsp;i&nbsp;vy byste poznali, nové a&nbsp;nové lidi, a&nbsp;to vždy stojí za&nbsp;to; aspoň jen špehýrkou nahlédnout do&nbsp;jejich života, postihnout jejich srdce, přihlížet zrození osobní víry a&nbsp;osobní spásy, prodlít u&nbsp;nových divů lidské svatosti, to&nbsp;by bylo něco pro mne!</span>
          <span class="idea" data-nb-ref-number="30" id="idea30" data-nb-words="67" data-nb-chars="511">Představte si žebráka, prezidiálního šéfa, bankovního ředitele, strojvůdce, sklepníka, rabína, majora, hospodářského redaktora, kabaretního komika, vůbec všechny druhy lidských métiers; představte si lakomce, chlípníka, nádivu, skeptika, tichošlápka, kariéristu a&nbsp;všechny druhy lidských letor; nuže, co&nbsp;různých, nekonečně rozmanitých, zvláštních a&nbsp;překvapujících případů a&nbsp;projevů náboženské milosti (nebo chcete-li, otravy Absolutnem) bylo by možno potkati a&nbsp;jak by stálo za&nbsp;to zajímat se o&nbsp;jeden každý z&nbsp;nich!</span>
          <span class="idea" data-nb-ref-number="31" id="idea31" data-nb-words="19" data-nb-chars="126">Kolik je tu stupňů víry, od&nbsp;obyčejného věřícího k&nbsp;fanatikovi, od&nbsp;kajícníka k&nbsp;divotvorci, od&nbsp;konvertity k&nbsp;horoucímu apoštolovi!</span>
          <span class="idea" data-nb-ref-number="32" id="idea32" data-nb-words="3" data-nb-chars="17">To vše obsáhnout!</span>
          <span class="idea" data-nb-ref-number="33" id="idea33" data-nb-words="3" data-nb-chars="17">Všemu podat ruku!</span>
          <span class="idea" data-nb-ref-number="34" id="idea34" data-nb-words="30" data-nb-chars="187">Než marně; toto dílo nebude nikdy vykonáno, a&nbsp;kronikář, jenž zřekl se cti vědecky destilovat celý ten dějinný materiál, se&nbsp;steskem se odvrací od&nbsp;případů, které mu není popřáno vypravovat.</span></p>
        <p class="chunk" data-nb-ref-number="10" id="chunk10" data-nb-words="65" data-nb-chars="424"><span class="idea" data-nb-ref-number="35" id="idea35" data-nb-words="9" data-nb-chars="45">Kéž bych se mohl ještě pozdržet u&nbsp;svaté Elen!</span>
          <span class="idea" data-nb-ref-number="36" id="idea36" data-nb-words="14" data-nb-chars="88">Kéž bych nemusel zrádně opustit R.&nbsp;Marka, který ve&nbsp;Špindlmühlu léčí své rozrušené nervy!</span>
          <span class="idea" data-nb-ref-number="37" id="idea37" data-nb-words="10" data-nb-chars="73">Kéž bych mohl odkrýti pracující mozek průmyslového stratéga pana Bondyho!</span>
          <span class="idea" data-nb-ref-number="38" id="idea38" data-nb-words="32" data-nb-chars="218">Nic naplat; nyní už&nbsp;Absolutno zaplavilo svět a&nbsp;stalo se hromadným úkazem; a&nbsp;kronikář, s&nbsp;lítostí pohlížeje zpět, musí se odhodlat k&nbsp;sumárnímu líčení některých sociálních a&nbsp;politických událostí, jež&nbsp;nevyhnutelně&nbsp;nastaly.</span></p>
        <p class="chunk" data-nb-ref-number="11" id="chunk11" data-nb-words="6" data-nb-chars="37"><span class="idea" data-nb-ref-number="39" id="idea39" data-nb-words="6" data-nb-chars="37">Nuže, vstupme do&nbsp;nového okruhu faktů.</span></p>
      </main>
      <a id="chapter-end"></a>
      <nav class="end-nav">
        <ul>
          <li><a href="./index.html#" rel="index">Titulní strana</a></li>
          <li><a href="./15-kapitola-xiv-zeme-hojnosti.html#chunk1" rel="next">Následující kapitola →</a></li>
        </ul>
      </nav>
    </div>
    <script type="text/javascript" src="./scripts/bundle.js" integrity="sha256-xqyoB7HBRiWci8H7VhAzDc3Zh+XseRNmF08XodveqmY="></script>
  </body>
</html>